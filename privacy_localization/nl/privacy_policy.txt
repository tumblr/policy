De originele versie van dit privacybeleid is in het Engels. De Engelse versie geldt als bindende versie van dit privacybeleid, mochten er tegenstrijdigheden voorkomen in de vertaalde versie.

Tumblr, Inc. ('TUMBLR', 'WIJ', ' ONS', of 'ONZE') neemt de private aard van uw gegevens uitermate serieus. Wij streven ernaar om transparant te zijn over de manier waarop wij uw gegevens verzamelen en gebruiken, veilig houden en u waardevolle keuzes bieden. In dit beleid omtrent onze privacymaatregelen (het 'PRIVACYBELEID') wordt uiteengezet hoe we omgaan met de gegevens die we verzamelen of ontvangen wanneer u tumblr.com (de 'WEBSITE') bezoekt en gebruikt en/of andere domeinen, producten, advertentieproducten, services en/of content van Tumblr met inbegrip van mobiele applicaties voor iOS en Android (samen met de website genaamd de 'SERVICES'). Tumblr maakt nu, samen met Yahoo, deel uit van Oath, een digitaal en mobiel mediabedrijf met meer dan 50 merken (http://www.oath.com/brands) wereldwijd dat lid is van de verzameling bedrijven van Verizon (http://www.verizon.com/about/privacy/) . De manier waarop we omgaan met uw gegevens is niet veranderd, dus dit privacybeleid geldt nog steeds als u Tumblr bezoekt, een Tumblr-app gebruikt of wanneer u omgaat met onze producten, services of technologieën. Dit privacybeleid is niet van toepassing op de praktijken van andere partners van Oath of bedrijven waarvan Oath geen eigenaar is of controle over heeft.

ONDERWERPEN DIE IN DIT PRIVACYBELEID AAN DE ORDE KOMEN

In dit privacybeleid wordt uiteengezet hoe we met gegevens omgaan die worden verzameld tijdens uw interactie met de services. In dit privacybeleid wordt ook beschreven hoe we met gegevens omgaan die onze partners met ons delen of die wij delen met onze partners.

Dit privacybeleid geldt niet voor de handelingen van derden waarvan wij geen eigenaar zijn, controle over hebben of beheren, met inbegrip van, maar niet beperkt tot websites, services, applicaties of bedrijven van derden(' SERVICES VAN DERDEN'). We proberen samen te werken met services van derdendie het respect voor uw privacy met ons delen, maar nemen geen verantwoordelijkheid voor de content of het privacybeleid van de services van derden. Wij raden u aan om het privacybeleid van alle services van derden die u gebruikt, zorgvuldig door te nemen.

Dit privacybeleid is niet van toepassing op de acties van gebruikers op Tumblr-blogs. Wij zijn niet verantwoordelijk voor de handelwijze van onze bloggers binnen hun blogs omtrent gegevensverzameling en -gebruik. Een van de beste functies van de producten van Tumblr zijn de configuratiemogelijkheden. Bloggers hebben veel flexibiliteit omtrent het gedrag van hun blog. Wanneer u een blog binnen ons netwerk bezoekt, kan dat blog meer gegevens verzamelen dan ons en kunnen deze gegevens gedeeld worden met derden waar we geen relatie mee hebben, dit kunnen ook adverteerders zijn.

WAT WE VERZAMELEN EN HOE WIJ DIT GEBRUIKEN

Tijdens het aanbieden van de services verzamelen en ontvangen wij verschillende soorten gegevens. Bepaalde gegevenscategorieën die door Tumblr worden verzameld, zijn nodig voor het gebruik van onze services. Om onze services te leveren, te personaliseren en te verbeteren, combineren en gebruiken we de gegevens die wij over u hebben (inclusief de gegevens die wij van en buiten onze services om ontvangen), om inzicht te krijgen in hoe u onze services gebruikt en er mee omgaat, en de mensen met wie of zaken waarmee u verbonden bent of interesse in heeft. We beschrijven deze soort gegevens en het gebruik ervan in meer detail hieronder.

Wij zijn afhankelijk van drie afzonderlijke fundamenten om legaal uw gegevens te kunnen verzamelen en gebruiken.

    * Allereerst moeten wij uw gegevens op bepaalde manieren verwerken zodat wij u onze services kunnen leveren in overeenstemming met onze servicevoorwaarden (https://www.tumblr.com/policy/en/terms-of-service) . Deze verwerking is nodig om het contract tussen u en ons uit te voeren, en onze servicevoorwaarden stellen helder dat het verwerken van uw gegevens voor het personaliseren van content en advertenties, een noodzakelijk onderdeel is van de services die wij leveren. 
    * Ten tweede, waar u ons toestemming heeft gegeven om uw gegevens op een bepaalde manier te gebruiken, vertrouwen wij op uw toestemming (die u op elk moment kunt intrekken). 
    * Ten derde, zoals verder hieronder uiteengezet, mogen wij in bepaalde gevallen uw gegevens verwerken om legitieme belangen van ons of van onze bezoekers, gebruikers of partners te verdedigen, waar die legitieme belangen niet door uw rechten of belangen worden geschonden. 

Het kan voorkomen dat Tumblr in bepaalde gevallen een beroep doet op andere juridische grondslagen, bijvoorbeeld ter bescherming van uw vitale belangen of die van anderen (waar er sprake zou kunnen zijn van dreigend leed), indien van algemeen belang of om te voldoen aan wettelijke verplichtingenof een gerechtelijk bevel of de uitoefening of de verdediging van een recht in rechte.

ACCOUNTGEGEVENS Wanneer u een account aanmaakt bij de services (een ' ACCOUNT'), vragen wij u om gegevens zoals uw gebruikersnaam, wachtwoord, leeftijd en e-mailadres (' ACCOUNTGEGEVENS') zodat wij u de services kunnen aanbieden. We kunnen accountgegevens ook losstaand of samen met andere gegevens gebruiken voor het verrijken en verbeteren van de services, zoals bij personalisatie. We gebruiken uw leeftijd om te controleren of u wettelijk de services kunt gebruiken. We gebruiken uw e-mailadres om uw account te verifiëren en met u te communiceren, zoals hieronder verder uiteengezet. Tevens staan wij gebruikers toe om vrienden op te zoeken aan de hand van e-mailadressen. U kunt u voor zoeken op e-mailadres afmelden in uw accountinstellingen (https://www.tumblr.com/settings/account) .

U kunt redelijk anoniem blijven op Tumblr, maar houd er rekening mee dat uw berichten, blogs, pagina‘s en gebruikersnaam standaard zichtbaar zijn voor iedereen. Mensen die uw e-mailadres hebben, kunnen ook uw blogs vinden. Als u liever niet genoteerd wilt staan, ga dan naar uw accountinstellingen (https://www.tumblr.com/settings/account) .

E-MAILCOMMUNICATIE MET ONS: Als onderdeel van onze services ontvangt u soms e-mails en andere communicatie van ons. Administratieve communicaties met betrekking tot uw account (bv. voor het herstellen van uw account of het opnieuw instellen van uw wachtwoord) worden gezien als onderdeel van de services en uw account en u kunt u hiervoor niet afmelden. We kunnen u ook andere e-mails toesturen waarvoor u zich kunt afmelden via de accountinstellingen of door gebruik te maken van de afmeldingslink in de e-mails zelf. LET OP: WIJ ZULLEN U NOOIT EEN E-MAIL STUREN WAARIN WIJ U VRAGEN OM UW WACHTWOORD OF ANDERE ACCOUNTGEGEVENS. ALS U EEN E-MAIL ONTVANGT WAARIN DIT WEL WORDT GEVRAAGD, stuur deze dan door naar ons (https://www.tumblr.com/support) .

Wij sturen u twee soorten e-mail: e-mails over leuke dingen die gebeuren op Tumblr en e-mails met belangrijke informatie over uw account. U kunt u voor de eerste soort e-mails afmelden, maar niet voor de tweede.

GEGEVENS OVER UW ACCOUNTS BIJ DERDEN: U kunt uw account koppelen aan bepaalde services van derden. Als u dit wilt doen, kunt u uw gebruikersnaam of andere vorm van gebruikers-ID bij de service van derdenmet ons delen. Daarna wordt u wellicht gevraagd om in te loggen bij deze service. Nadat u bent ingelogd, ontvangen wij een token waarmee wij toegang verkrijgen tot uw account bij deze service zodat wij bijvoorbeeld uw content bij deze service kunnen plaatsen als u ons hierom vraagt. Wij ontvangen geen wachtwoorden van uw serviceaccounts van derdenen slaan deze ook niet op.

ONTVANGEN GEGEVENS VAN SERVICES VAN DERDEN: In bepaalde gevallen werken wij samen met services van derden die gegevens over u kunnen verstrekken. Deze gegevens kunnen onder meer gegevens zijn over uw geslacht indien u deze informatie aan deze derde partij had verstrekt en Tumblr toegang had verleend tot deze informatie of toestemming had gegeven voor het ontvangen van deze informatie. Voor zover wij deze gegevens ontvangen, kunnen wij ze gebruiken om nieuwe services te ontwikkelen of bestaande services te verrijken of te verbeteren.

Als u andere services aan uw Tumblr-account koppelt, kunnen deze services gegevens over u met ons delen. Wat aan ons wordt getoond is afhankelijk van het privacybeleid van deze service. Een privacybeleid is lang en saai, maar toch goed om te lezen, mocht u vragen hebben.

GEBRUIKERSCONTENT: Alles wat gedeeld wordt via de services is standaard zichtbaar voor iedereen. Als u ons content geeft, wordt dit gepubliceerd en kan iedereen dit zien of lezen. Wij bieden hulpmiddelen, zoals blogs, Asks en Fan Mail die met een wachtwoord beschermd zijn, waar uw content privé kan worden gepubliceerd. Tenzij u uw instellingen heef t gewijzigd (https://www.tumblr.com/settings/account) , dient u ervan uit te gaan dat alles wat u publiceert openbaar is. Houd er tevens rekening mee dat alles wat u afgeschermd deelt met een andere gebruiker, met name via Ask, Fan Mail of ingediend bericht, vervolgens openbaar gedeeld kan worden door die gebruiker. Content die openbaar gepubliceerd en gedeeld wordt, is toegankelijk voor iedereen, met inbegrip van zoekmachines. Dit kan invloed hebben op de controle die u over deze content heeft. Daarbij kan informatie die openbaar is gedeeld, worden gekopieerd en gedeeld via het internet met inbegrip van acties of functies die bij de services horen, zoals herbloggen.

Tumblr is een openbaar platform. We willen u aanmoedigen om van alles te delen, maar houd er rekening mee dat het moeilijk kan zijn om dingen van internet te halen als ze al een aantal keer opnieuw gedeeld zijn op andere blogs.

ACTIES BINNEN TUMBLR: U kunt binnen onze services bepaalde acties uitvoeren die integraal deel uitmaken van onze producten, zoals het leuk vinden van een bericht, hetherbloggenvan een bericht, reageren op een bericht en het volgen van een blog. Het leuk vinden, herbloggen en reageren zijn openbare acties - iedereen kan 'Opmerkingen' uitklappen bij een bericht en zien wie op 'Vind ik leuk' heeft geklikt, wie een blog opnieuw heeft gedeeldof wie gereageerd heeft op een bericht. We gebruiken gegevens over acties binnen Tumblr om onze services te verbeteren en om nieuwe services te ontwikkelen, maar vooral om u een Tumblr-ervaring op maat te kunnen bieden. Wij gebruiken deze gegevens bij personalisatie voor het aanbieden van berichten die overeenkomen met dingen die u eerder leuk heeft gevonden, voor het bieden van betere zoekresultaten en voor het tonen van advertenties die overeenkomen met uw interesses.

Herbloggen, vind-ik-leuks en reacties zijn openbaar, houd er dus rekening mee dat iedereen dit kan zien. Als u liever niet wilt dat iedereen uw diepste verlangens kan zien, hou ze dan voor uzelf. Maar waarom? Wees trots op wie u bent. U bent een mooi mens. Wij kijken u recht in de ogen en vertellen u wat een mooi mens u bent.

GEGEVENS OVER GEBRUIKERSCONTENT: In bepaalde gevallen kunnen wij gegevens verzamelen over content die u aan de services verstrekt. Als het bijvoorbeeld meegestuurd wordt met uw beelden, kan het zijn dat wij gegevens verzamelen over uw fotocamera, camera-instellingen of EXIF-gegevens (http://en.wikipedia.org/wiki/Exchangeable_image_file_format) . Deze gegevens helpen ons bij het verbeteren van onze services en het aanbieden van extra functies en functionaliteit.

FINANCIËLE GEGEVENS: Het kan voorkomen dat wij financiële gegevens verzamelen, zoals gegevens over uw betaalmethode (geldig creditcardnummer, type, vervaldatum of andere financiële gegevens). Wij vragen om deze gegevens wanneer u een betaalde service wilt aanschaffen. Wij slaan deze financiële gegevens echter niet op; zulke gegevens worden opgeslagen door onze betalingsverwerker (de ' BETALINGSVERWERKER') en gebruik en opslag van deze gegevens zijn onderhevig aan de toepasbare servicevoorwaarden (http://www.authorize.net/company/terms/) en het privacybeleid (http://www.authorize.net/company/privacy/) van de betalingsverwerker (de betalingsverwerker kan ook andere voorwaarden hebben. U bent verantwoordelijk voor het vinden en doornemen van zulke voorwaarden, indien van toepassing). Wij ontvangen bepaalde gegevens van onze betalingsverwerker: (1) een uniek token dat wij aan uw account koppelen, zodat u bij volgende aankopen gebruik kunt maken van gegevens die opgeslagen zijn door onze betalingsverwerker en (2) in bepaalde gevallen, de laatste vier nummers van de creditcard waar het token aan gekoppeld is, zodat wij frauduleuze transacties en identiteitsdiefstal kunnen voorkomen.

 GEGEVENS DIE GERELATEERD ZIJN AAN HET GEBRUIK VAN DE SERVICES: Wij verzamelen gegevens over de manier waarop mensen gebruikmaken van de services, met inbegrip van gebruikers die een account hebben. Dit type gegevens kan in ons logboekbestand worden verzameld op elk moment dat u met de services omgaat (een aanvraag doet bij de services). We gebruiken interne hulpmiddelen en applicaties en services van derden(zoals Google Analytics of comScore) om deze gegevens te verzamelen en analyseren. Een aandeel van deze gegevens kan ook verbonden zijn met het Internet Protocol Adres ('IP-ADRES') dat gebruikt werd voor toegang tot de services; een aandeel kan verbonden zijn met uw account; een aandeel kan verzameld worden en enkel worden gebruikt in samengevoegde vorm (als statistische maat waarbij uw account niet geïdentificeerd kan worden). Wij verzamelen uw IP-adres ook wanneer u een bericht creëert, met name wanneer u een anonieme 'Ask' verzendt. We kunnen deze gegevens over de manier waarop u en anderen omgaan met de services voor een aantal dingen gebruiken. Over het algemeen zijn deze gerelateerd aan het verrijken, verbeteren, beschermen en ontwikkelen van nieuwe services, met inbegrip van, maar niet beperkt tot: het bieden van content op maat, het bieden van gerichte reclame aan gebruikers, het verbeteren van onze zoekresultaten, het identificeren van hoofdthema‘s of populaire content, het tegenwerken van spam, malware, identiteitsdiefstal en over het algemeen, het veilig houden van onze gebruikers en community, en voor wettelijke en veiligheidsredenen zoals uiteengezet in 'Gegevens die bekendgemaakt worden voor onze veiligheid en de veiligheid van anderen.'

We gebruiken gegevens over de manier waarop u met Tumblr omgaat voor het op maat maken van de ervaring voor u, om u en de community te beschermen en voor het verbeteren van Tumblr voor iedereen die er gebruik van maakt.

GEGEVENS GERELATEERD AAN UW WEBBROWSER: Wij ontvangen en registreren automatisch gegevens van uw webbrowser wanneer u met de services omgaat, zoals browsertype en -versie, welk type apparaat u gebruikt, uw besturingssysteem en -versie, uw taalvoorkeur, de website of service die u doorstuurde naar onze services, de tijd en datum van elk verzoek dat u indient bij de services, gegevens over uw schermweergave en gegevens van cookies die wij in uw webbrowser hebben geplaatst (zoals hieronder beschreven). Wij detecteren soms ook of u bepaalde browseruitbreidingen gebruikt en slaan deze gegevens op, op een manier die geassocieerd is met uw account. We gebruiken browsergerelateerde gegevens zodat wij de services kunnen aanbieden, beveiligen, verrijken en verbeteren.

LOCATIEGEGEVENS: In bepaalde gevallen verzamelen wij gegevens over uw locatie en slaan deze op. Dit kan bv. zijn het omzetten van uw IP-adres in een geolocatie, waarbij we ongeveer weten waar u zich bevindt. We kunnen u ook vragen om gegevens te verstrekken over uw locatie, bijvoorbeeld toestemming voor het gebruik van uw geolocatiegegevens vanaf uw mobiele apparaat om geotags toe te kunnen voegen aan berichten. Wij kunnen deze locatiegegevens gebruiken voor het verbeteren en het op maat maken van de services voor u, bijvoorbeeld door het tonen van relevant lokaal content.

GEGEVENS GERELATEERD AAN UW MOBIELE APPARAAT: Het kan zijn dat wij gegevens gerelateerd aan uw mobiele apparaat verzamelen en opslaan. In bepaalde gevallen kan het zijn dat wij, of Oath (die wij gebruiken voor analyse van mobiele apparaten en andere services) een unieke identifier ontvangen, genereren of toewijzen aan uw mobiele apparaat met als doel zoals hierboven beschreven in 'Gegevens gerelateerd aan gebruik van de services'. Wij kunnen u ook om uw telefoonnummer vragen voor het in werking stellen van nieuwe producten en het verbeteren van de services, zoals het in werking stellen van multi-factor authenticatie bij het inloggen in uw account. Wij zullen u altijd om uw toestemming vragen voor het verzamelen en opslaan van uw telefoonnummer.

GEGEVENS DIE VERZAMELD WORDEN VIA COOKIES EN WEBTAGS: Cookies zijn tekstbestanden die naar uw webbrowser worden verstuurd en opgeslagen als u een website bezoekt. Uw webbrowser slaat deze cookies op zodat ze geassocieerd zijn aan elke website die u bezoekt. Afhankelijk van welke browser u gebruikt, kunt u uw cookies over het algemeen bekijken in uw browserinstellingen. Een webtag is een code of pixel die ingesloten is op een webpagina of e-mail waarmee Tumblr of derden kunnen zien dat u de pagina heeft bekeken. We gebruiken cookies en webtags om onze servers in staat te stellen om uw webbrowser te herkennen en om aan ons door te geven op welke manier en wanneer u de services gebruikt zoals hierboven beschreven in 'Gegevens gerelateerd aan gebruik van de services'. Onze cookies bevatten zelf geen gegevens waaraan u geïdentificeerd zou kunnen worden en we combineren de algemene gegevens verzameld via cookies niet met andere gegevens om te achterhalen wie u bent. We gebruiken cookies echter wel om te zien of u bent ingelogd en of uw browser toegang tot onze services had. We kunnen deze gegevens associëren met uw account als u die heeft. We kunnen ook unieke of bijna unieke identifiers opslaan in onze cookies die geassocieerd zijn met uw account. Deze gegevens worden dan soms weer gebruikt zoals hierboven beschreven in 'Gegevens gerelateerd aan gebruik van de services'. De meeste browsers hebben een optie om cookies uit te schakelen waardoor uw browser geen nieuwe cookies zal accepteren. Vaak heeft u ook de optie om te beslissen of u elk nieuw cookie wel of niet en op welke manier wilt accepteren (afhankelijk van de mogelijkheden in uw browser). Als u cookies uitschakelt, kunt u niet inloggen bij uw account en kunt u dus een groot gedeelte van de services niet gebruiken. Wij raden daarom niet aan om cookies uit te schakelen als u de services wilt gebruiken. Sommige services die wij gebruiken (met inbegrip van services van derden), zoals Google Analytics (http://www.google.com/policies/privacy/) , gebruiken webtags en kunnen ook hun eigen cookies plaatsen in uw browser. Ook kunnen individuele blogs binnen ons netwerk code bevatten waarmee hun eigen cookies geplaatst kunnen worden. Wij voeren studies uit voor beperkte tijd waarbij we gebruikmaken van webtags, soms samen met derden om bijvoorbeeld de effectiviteit van onze advertenties of e-mails te meten. Houd er rekening mee dat enkel ons gebruik van cookies onderhevig is aan dit privacybeleid, tenzij anders aangegeven. Gebruik van cookies door derden valt buiten dit beleid.

De mogelijkheid om in te loggen bij uw account is een van de beste functies van Tumblr. Dit wordt mogelijk gemaakt door cookies. Cookies en webtags geven ons inzicht in de manier waarop mensen Tumblr gebruiken. En dat helpt ons weer om een beter product te creëren voor uw gebruik.

GEGEVENS OVER UW CONTACTEN: Met bepaalde functies binnen de services kunt u ons voorzien van uw contactenlijst, zodat wij u binnen onze services kunnen verbinden met mensen die op die contactlijsten voorkomen. U kunt bijvoorbeeld tijdelijk uw e-mailcontactlijst aan uw account koppelen, zodat wij u een lijst kunnen verschaffen met uw e-mailcontacten die onze services gebruiken. Als tweede voorbeeld kunt u ons de contactlijst van uw mobiele apparaat verstrekken, zodat wij u een lijst kunnen verschaffen met uw contacten die onze services gebruiken zodat u hun blogs kunt volgen. Wij bieden u de keuze of u deze gegevens wel of niet wenst te verstrekken aan ons en wij zullen binnen de toepasbare functie bekend maken hoe wij deze gegevens gebruiken.

Wij hebben geen toegang tot uw contactlijsten zonder uw toestemming. Waarom zou u ons toestemming geven? Op die manier weet u wie van uw contacten ook Tumblr gebruiken. Wij vernietigen deze gegevens daarna meteen.

AFGELEIDE GEGEVENS: Zoals hierboven beschreven in 'Functies binnen Tumblr' en 'Gegevens gerelateerd aan gebruik van de services', analyseren wij uw acties binnen de services om bepaalde karakteristieken die beschrijvend zijn voor uw account op te maken of af te leiden (bijvoorbeeld wat voor type blogs u volgt, welk type berichten u bekijkt, leuk vindt of herblogt. We gebruiken deze gegevens met als doel zoals hierboven beschreven in 'Gegevens gerelateerd aan gebruik van de services'.

MET WIE WORDEN UW GEGEVENS GEDEELD?

Wij delen gegevens die wij van u ontvangen nooit, tenzij: (a) wij toestemming hebben om deze gegevens te delen om de services te bieden waarom u heeft gevraagd (inclusief verbinding met services van derden); (b) wij u voorafgaande kennisgeving hebben gegeven dat de gegevens gedeeld worden en met wie (zoals in dit privacybeleid); of (c) de gegevens aggregeerde of andere gegevens zijn waaraan u niet geïdentificeerd kunt worden. U bevestigt dat u alle benodigde toestemmingen en autorisaties heeft voor het uploaden en delen van persoonlijke gegevens van derden en indien nodig, u (of Tumblr namens u) contact op zult nemen met deze derden.

 GEGEVENS DIE GEDEELD WORDEN MET, OF ONTVANGEN WORDEN VAN, ONZE DOCHTERONDERNEMINGEN: Wij zijn een volledige dochteronderneming van Oath Inc., en maken samen met Yahoo (onze voormalige moedermaatschappij) deel uit van Oath, een digitaal en mobiel mediabedrijf met meer dan 50 merken (http://www.oath.com/brands) wereldwijd dat lid is van de verzameling bedrijven van Verizon (http://www.verizon.com/about/privacy/) . Omdat wij een volledige dochteronderneming zijn, kan het zijn dat Oath en de rest van onze verzameling bedrijven alle gegeven ontvangen die wij ontvangen en deze gegevens met ons delen. Onze verzameling bedrijven kunnen de gegevens die zij van ons ontvangen, gebruiken om ons te helpen met het aanbieden, begrijpen en verbeteren van de services (zij voorzien ons tevens van analyses) en in verband met hun producten en services (hieronder valt ook het aanbieden van ervaringen op maat aan u binnen hun services en binnen die van ons). Voor meer informatie over de manier waarop Oath met verzamelde gegevens omgaat, raadpleeg dit privacybeleid (https://policies.yahoo.com/us/en/yahoo/privacy/index.htm) . Voor de verzameling bedrijven van Verizon, raadpleeg dit privacybeleid (http://www.verizon.com/about/privacy/privacy-policy-summary) .

Wij zijn eigendom van Oath en delen gegevens met Oath en met de verzameling bedrijven van Verizon.

GEGEVENS DIE OPENBAAR GEMAAKT WORDEN VIA DE SERVICES: Zoals hierboven opgemerkt in 'Gebruikerscontent' en 'Acties binnen Tumblr' is content die gepubliceerd wordt via de services, en zijn vele andere acties die u op de services onderneemt, standaard openbaar. Houd er rekening mee dat deze informatie door iedereen gezien kan worden, alsmede geïndexeerd kan worden door zoekmachines (zoals Google Search of de veel betere Yahoo Search). Wees er dus zeker van dat u iets publiekelijk wilt delen.

De content die u op Tumblr creëert is standaard openbaar. Dit betekent dat iedereen het kan zien en dat zoekmachines het kunnen indexeren. Wilt u uw blog liever niet openbaar maken? Ga dan naar onze aanvullende privacyfuncties (https://www.tumblr.com/docs/blog_management#password) .

GEGEVENS DIE GEDEELD WORDEN TUSSEN SERVICES: Het kan voorkomen, indien mogelijk, dat wij gegevens samenvoegen over uw gebruik van verschillende services en dat wij deze samengevoegde gegevens gebruiken voor het verrijken en verbeteren van onze services en voor de ontwikkeling van nieuwe services.

GEGEVENS DIE U DEELT MET SERVICES VAN DERDEN: U heeft toegang tot services van derden via onze services bijvoorbeeld door op een link te klikken die naar een service buiten onze services leidt. U kunt er zelf ook voor kiezen om gegevens te delen die u aan ons verstrekt, zoals in blogberichten met deze services van derden (bijvoorbeeld door berichten op Twitter of op Facebook te delen). Dit privacybeleid geldt alleen voor gegevens die wij verzamelen. U bent zelf verantwoordelijk voor het lezen en begrijpen van het privacybeleid van services van derden. Voor meer informatie over services van derden waar wij gegevens mee delen, klik hier (https://policies.yahoo.com/ie/en/yahoo/privacy/topics/thirdparties/index.htm) .

U kunt de berichten die u creëert op Tumblr automatisch publiceren op andere sites (zoals Facebook en Twitter). Ons privacybeleid eindigt hier en het privacybeleid van deze derden geldt dan. Zorg ervoor dat u er zeker van bent dat u akkoord gaat met het beleid van de services waar u naar wilt delen voor u deze aan uw Tumblr-account koppelt.

 GEGEVENS DIE GEDEELD WORDEN MET ONZE MEDEWERKERS OM DE SERVICES UIT TE VOEREN EN TE VERBETEREN: In bepaalde gevallen delen we gegevens die we opslaan (zoals IP-adressen) met derden, zoals serviceproviders, adviseurs en andere medewerkers (' MEDEWERKERS') om de services uit te voeren, te verrijken en te verbeteren en voor het ontwikkelen van nieuwe producten en services. Het kan bijvoorbeeld voorkomen dat wij gegevens delen met serviceproviders om spam tegen te gaan. Adviseurs van derden kunnen toegang hebben tot de gegevens gedurende het verbeteren van onze processen en technologieën. Medewerkers waar we zulke gegevens mee delen, zijn meestal gebonden aan geheimhoudingsplicht en, tenzij wij dit anders vermelden, hebben niet het recht om deze gegevens die wij met hen delen te gebruiken buiten de omvang en periode die nodig is om ons te assisteren.

 GEGEVENS DIE BEKENDGEMAAKT WORDEN OP GROND VAN BEDRIJFSOVERNAMES: In bepaalde gevallen kunnen wij ervoor kiezen om bedrijfsactiva te kopen of te verkopen. Bij deze transacties zijn gebruikersgegevens doorgaans een van de bedrijfsactiva die worden overgedragen. Bovendien, als wij, of substantieel al onze activa overgenomen worden, of mochten wij voor een faillissement staan, dan zijn gebruikersgegevens een van de activa die overgedragen of overgenomen worden door derden. Zulke overdrachten kunnen voorkomen en kunnen in de legitieme belangen van de betrokken partijen zijn. Na zulke overdrachten kan de overnemende partij van ons of onze activa het gebruik van uw gegevens voortzetten zoals uiteengezet in dit beleid.

Mochten wij worden overgenomen (alweer!) of voor een faillissement staan (zeker niet), dan kan de overdracht van activa van ons naar onze koper gebruikersgegevens bevatten. Zij mogen deze gegevens enkel gebruiken zoals uiteengezet in dit privacybeleid dat u nu aan het lezen bent.

 GEGEVENS DIE BEKEND WORDEN GEMAAKT TER BESCHERMING VAN ONS EN VAN ANDEREN: Wij geloven in de vrijheid van meningsuiting en, indien redelijk, proberen wij onze community te beschermen tegen ongegronde wettelijke eisen. Dat gezegd zijnde, wij behouden ons ook het recht voor om toegang te hebben tot gegevens, deze te behouden en bekend te maken, als wij redelijkerwijze menen dat dit nodig is, naar eigen goeddunken, voor: (i) het voldoen aan enige wet, voorschrift, juridische procedure, overheidsaanvraag, overheidsbevel, (ii) het handhaven van dit privacybeleid, onze servicevoorwaarden (https://www.tumblr.com/policy/terms-of-service) en enige andere overeenkomsten die wij met u hebben , met inbegrip van onderzoek naar eventuele breuk hiervan, (iii) het opsporen, voorkomen, onderzoeken of anderzijds behandelen van fraude, beveiliging, vertrouwen en veiligheid of technische problemen (inclusief het uitwisselen van gegevens met andere bedrijven en organisaties met als doel om de beveiliging te verbeteren en fraude, spam en malware te voorkomen), (iv) het reageren op supportaanvragen van gebruikers, of (v) het beschermen van de rechten, eigendommen, welzijn of veiligheid van ons, onze gebruikers, derden of het algemeen publiek, met inbegrip van, maar niet beperkt tot, situaties met mogelijk geweld, zelfmoord of zelfbeschadiging.

Wij geven u liever niet aan. Dat doen we liever niet. Maar we moeten iedereen die Tumblr gebruikt wel beschermen tegen kwaad jegens ons, elkaar of uzelf. Wij doen ons best om privacy en community samen te laten gaan. Wij hopen dat u deze uitdaging kunt waarderen, zowel als de ernst waarmee we deze uitdaging aangaan.

GEGEVENS DIE WE MET UW TOESTEMMING DELEN PER UW VERZOEK: Zonder afbreuk te doen aan uw rechten die hieronder worden vermeld, indien u een gebruiker bent in de EU en u ons vraagt om gegevens vrij te geven die wij over uw account hebben, zullen wij er alles aan doen om dit te doen, indien redelijk en niet onnodig belastend.

GEGEVENS DIE GEDEELD WORDEN MET ANDERE PARTIJEN: We kunnen openbare, geaggregeerde of gedepersonaliseerde gegevens delen of vrijgeven met/aan de personen en instanties waar we zaken mee doen.

BEVEILIGING EN BEHOUD VAN UW GEGEVENS

Het beveiligen van onze systemen en de gegevens van onze gebruikers zijn van essentieel belang bij het verzekeren van een veilige gebruikerservaring voor onze Tumblr-gebruikers en voor het behoud van het vertrouwen in ons door onze gebruikers.

Uw accountgegevens worden beschermd met een wachtwoord voor uw privacy en veiligheid. In de toekomst voegen wij mogelijk aanvullende beveiligingsfuncties toe zoals multi-factor authenticatie. Voorkom ongeautoriseerde toegang tot uw account en gegevens door middel van een uniek, veilig en beschermd wachtwoord en beperk gebruik van uw computer en browser door anderen door u af te melden bij uw account van de services zodra u klaar bent.

Tumblr behoudt uw gegevens zolang dit nodig is voor de doeleinden die uiteengezet zijn in dit privacybeleid, zolang uw Tumblr-account actief is of zolang als nodig is om u de services aan te kunnen bieden. Als u niet langer wilt dat Tumblr uw gegevens gebruikt om u de services te leveren, kunt u uw account opzeggen en Tumblr wist dan de gegevens die zij over u bewaart, tenzij Tumblr uw gegevens dient te behouden en gebruiken om te voldoen aan onze wettelijke verplichtingen, om disputen op te lossen en onze overeenkomsten uit te voeren.

Het is zeer belangrijk dat u een uniek wachtwoord heeft voor al uw accounts op internet, met inbegrip van uw Tumblr-account. Heeft u moeite met het onthouden van wachtwoorden? Wellicht wilt u dan gebruikmaken van services als 1Password (https://agilebits.com/onepassword) of LastPass (https://lastpass.com/) .

LEGITIEME BELANGEN

Tumblr mag uw gegevens gebruiken om onze services en de advertenties en content die wij u aanbieden, te leveren, verbeteren en aan te passen. Dit kan het delen van uw gegevens omvatten voor dergelijke doeleinden. Wij doen dit vanwege onze wettelijke belangen en uw wettelijke belangen voor het ontvangen van gepersonaliseerde content en services. Het gebruik en delen van uw gegevens voor dergelijke doeleinden is ook nodig om ons in staat te stellen te voldoen aan onze legitieme belangen om te begrijpen hoe onze services worden gebruikt, en om manieren te ontwikkelen om onze services te wijzigen zodat deze nog opwindender en interessanter voor u en andere gebruikers zullen zijn. Het gebruik van uw gegevens voor de redenen in dit privacybeleid omschreven, is ook nodig om ons in staat te stellen te voldoen aan onze legitieme belangen om onze services te verbeteren en inzicht te krijgen in gebruikspatronen van onze services en de efficiëntie van en interesse in onze services voor gebruikers.

Wij kunnen uw gegevens ook omwille van de veiligheid en beveiliging gebruiken, inclusief het delen van uw gegevens voor dergelijke doeleinden. Wij doen dit aangezien het nodig is om te voldoen aan onze legitieme belangen en die van u voor het zeker stellen van de veiligheid van onze services, inclusief het verbeteren van de gebruikersbescherming tegen intimidatie, IP-inbreuk, spam en misdaad en veiligheidsrisico‘s van welke soort dan ook.

U heeft het recht om bezwaar te maken tegen al deze verwerkingen. Als u bezwaar wilt maken, neem dan contact op met Tumblr help.

GEGEVENS WAAR U TOEGANG TOE HEEFT

Als u een geregistreerde gebruiker bent, heeft u toegang tot de meeste gegevens die geassocieerd zijn met uw account door in te loggen bij de services en naar de accountinstellingen te gaan. Geregistreerde en niet-geregistreerde gebruikers kunnen cookies verwijderen via de instellingen in hun webbrowser.

ACCOUNT OPHEFFEN EN WAT ER GEBEURT NA HET OPHEFFEN VAN EEN ACCOUNT

    * Als u uw account wilt opheffen, kunt u dit doen via de pagina Accountinstellingen (https://www.tumblr.com/settings/account) of door ons een e-mail te sturen (https://www.tumblr.com/support) met bewijs van autoriteit over het account. Wat 'bewijs van autoriteit' is hangt af van de omstandigheden, maar over het algemeen is voldoende identificerende informatie nodig zodat wij er zeker van kunnen zijn dat u de eigenaar bent van het account. Daarbij, gezien de aard van delen op de services, kan het zijn dat een deel van uw publieke activiteit met uw account voordat de opheffing plaatsvond (zoals het herbloggen van uw blogberichten) opgeslagen blijft op onze servers en toegankelijk is voor iedereen. 

U gaat vast fantastische dingen doen op Tumblr, maar mocht het ooit tijd zijn om gedag te zeggen, dan kunt u uw account op elk moment en om elke reden opheffen. Het opheffen zal voor het grootste gedeelte onmiddellijk van kracht worden, maar het kan enige tijd duren voor we alles uit onze archieven en back-ups hebben gewist.

Het enige dat niet gewist kan worden is het herbloggen van uw berichten. Deze blijven op elk blog waar herbloggen van uw blogbericht heeft plaatsgevonden. Zoals we al eerder hadden vermeld: het kan heel moeilijk zijn om iets echt van internet te wissen, dus zorg ervoor dat u alleen dingen publiceert die u wilt publiceren.

EU-INSTELLINGEN EN PRIVACYRECHTEN

Als u voor het merendeel woonachtig bent in de EU, dan is Tumblr de beheerder van uw gegevens. In overeenstemming met de Europese wetgeving heeft u een aantal rechten en keuzes met betrekking tot het gebruik van uw gegevens.

TOEGANG EN OVERDRACHT Zoals beschreven in het gedeelte 'Gegevens waar u toegang toe heeft', heeft u toegang tot het merendeel van uw gegevens door in te loggen bij uw Tumblr-account. Als u aanvullende toegang nodig heeft, of als u geen Tumblr-account heeft, neem dan contact op met ons (https://www.tumblr.com/support) voor een kopie van uw gegevens. In gevallen waar dit wettelijk vereist is, kunnen wij u voorzien van uw gegevens in een gemakkelijk toegankelijke indeling en assistentie bieden bij de overdracht van een deel van deze gegevens aan derden.

HERSTELLEN, BEPERKEN, VERWIJDEREN U kunt een groot gedeelte van_ _ uw gegevens herstellen, beperken of verwijderen door in te loggen bij uw Tumblr-account. Neem contact met ons op (https://www.tumblr.com/support) als het niet lukt of als u geen Tumblr-account heeft. Raadpleeg het gedeelte 'Verwijderen van uw account' voor meer informatie over het verwijderen van uw account of het verlaten van Tumblr.

BEZWAAR MAKEN In bepaalde omstandigheden, zoals uiteengezet in het bovenstaande gedeelte 'Legitieme belangen', heeft u ook het recht om bezwaar te maken tegen het verwerken van uw gegevens door ons. In zulke gevallen zullen wij het verwerken van uw gegevens staken, tenzij er gegronde redenen zijn om door te gaan met verwerken of indien nodig om juridische redenen. Als we uw gegevens gebruiken voor gerichte marketingdoeleinden, kunt u altijd bezwaar maken en de afmeldingslink gebruiken in deze communicaties. U kunt ook uw accountinstellingen (https://www.tumblr.com/settings/account) wijzigen of contact met ons opnemen (https://www.tumblr.com/support) .

TOESTEMMING INTREKKEN U heeft het recht om op elk moment uw toestemming in te trekken voor het verwerken van uw gegevens door ons en uw gebruik van onze Services. Vergelijkbaar met de manier waarop u toestemming kunt geven door onze Services te gebruiken, kunt u uw toestemming middels onze Services ook intrekken. U kunt ervoor kiezen om uw Tumblr-account op te heffen zoals hierboven uiteengezet.

Als u uw toestemming voor het gebruik of delen van uw gegevens voor doeleinden zoals uiteengezet in dit privacybeleid intrekt, heeft u mogelijk geen toegang meer tot alle (of delen van) onze services, en zijn wij mogelijk niet meer in staat om u alle (of delen) van de services onder dit privacybeleid en onze servicevoorwaarden aan u te verstrekken. In bepaalde gevallen kunnen wij het verwerken van uw gegevens continueren nadat u uw toestemming heeft ingetrokken, maar alleen als wij een legale basis daarvoor hebben, of wanneer uw intrekking van toestemming alleen op bepaalde verwerkingsactiviteiten van toepassing was. Zo mogen wij bijvoorbeeld gegevens behouden wanneer wij daarvoor een wettelijke verplichting hebben.

KLACHTEN Onverminderd eventuele andere rechten die u mogelijk heeft, heeft u ook het recht om een klacht tegen ons in te dienen bij uw lokale toezichthoudende autoriteit. U kunt hier (http://ec.europa.eu/justice/data-protection/article-29/structure/data-protection-authorities/index_en.htm) uw lokale toezichthoudende autoriteit vinden.

OVERDRACHT 

Omdat Tumblr een Amerikaans bedrijf is, worden uw gegevens verzameld en verwerkt in de Verenigde Staten. De Verenigde Staten hebben andere wetgeving omtrent gegevensbeveiliging en regelgeving omtrent toegang van overheid tot gegevens. Garanties voor gegevensbescherming wijken mogelijk af van die in uw thuisland. U kunt zelf beslissen of u gebruik wilt maken van onze services. Als u besluit om van onze services gebruik te maken, moet u akkoord gaan met onze Servicevoorwaarden waarin de voorwaarden van het contract tussen u en ons uiteen worden gezet. Voor zover van Tumblr verwacht wordt om uw gegevens buiten de EER over te dragen, steunt Tumblr op het feit dat een dergelijke overdracht nodig is voor het leveren van onze services aan u, in overeenstemming met het contract tussen ons.

WIJZIGINGEN VAN DIT PRIVACYBELEID

Dit privacybeleid wordt zo nu en dan gewijzigd, wij raden u aan om dit beleid regelmatig door te nemen. Wanneer wij wezenlijke wijzigingen aanbrengen, zullen wij u op de hoogte stellen door een kennisgeving te plaatsen op een duidelijk zichtbare plek of door u direct een bericht te sturen. Om te zien wanneer het privacybeleid voor het laatst is bijgewerkt, verwijzen wij u naar de 'laatst bijgewerkt' datum.

HEEFT U VRAGEN OF OPMERKINGEN?

Neem contact met ons (https://www.tumblr.com/support) op indien u vragen heeft over privacy en gebruik van de services.

LINK NAAR EERDERE VERSIES

U kunt hieronder links naar vorige versies van ons privacybeleid vinden. We hebben deze versies van GitHub opgeslagen, zodat u de verschillende versies kunt vergelijken en kunt zien welke voorwaarden gewijzigd zijn:

http://github.com/tumblr/policy/commits/master/privacy-policy.txt
