EUROPEES PRIVACYBELEID  LAATST BIJGEWERKT: 25-09-2019

Ons privacybeleid is oorspronkelijk in het Engels geschreven. In het geval van verschillen tussen de vertaalde versie en de originele versie, geldt de Engelse versie.

Tumblr, Inc. ('TUMBLR', 'WIJ', 'ONS' of 'ONZE') neemt het privékarakter van je gegevens zeer serieus. We streven ernaar transparant te zijn over hoe we je gegevens verzamelen en verwerken, je gegevens veilig houden en je zinvolle keuzes bieden. Dit beleid met betrekking tot onze privacypraktijken (het 'PRIVACYBELEID') beschrijft hoe we omgaan met de gegevens die we verzamelen of ontvangen wanneer je tumblr.com (de 'SITE') en/of andere domeinen, producten, advertentieproducten, services en/of content , inclusief onze mobiele iOS- en Android-applicaties (gezamenlijk met de site, de 'SERVICES') van Tumblr gebruikt. Tumblr maakt nu deel uit van Automattic (https://automattic.com/), een techbedrijf dat ervoor zorgt dat mensen prachtige websites kunnen bouwen, hun verhalen kunnen vertellen en een publiek kunnen vinden en opbouwen. De manier waarop we omgaan met je gegevens is niet gewijzigd, dus dit privacybeleid is nog steeds van toepassing wanneer je een Tumblr-account hebt, een Tumblr-app gebruikt of de dialoog aangaat met onze producten, diensten of technologieën. Dit privacybeleid is niet van toepassing op de praktijken van andere aan Automattic gelieerde bedrijven of bedrijven die Automattic niet bezit of beheert.


ONDERWERPEN DIE IN DIT PRIVACYBELEID AAN DE ORDE KOMEN

In dit privacybeleid wordt uiteengezet hoe we met gegevens omgaan die worden verzameld tijdens je gebruik van de services. In dit privacybeleid wordt ook beschreven hoe we met gegevens omgaan die onze partners met ons delen of die wij delen met onze partners.

Dit privacybeleid geldt niet voor de handelingen van derden waarvan wij geen eigenaar zijn, waarover wij geen controle hebben en die wij niet beheren, met inbegrip van, maar niet beperkt tot websites, services, applicaties of bedrijven van derden ('SERVICES VAN DERDEN'). We proberen samen te werken met services van derden die het respect voor je privacy met ons delen, maar nemen geen verantwoordelijkheid voor de content of het privacybeleid van de services van derden. Wij raden je aan om het privacybeleid van alle services van derden die je gebruikt, zorgvuldig door te nemen.

Dit privacybeleid is niet van toepassing op de acties van gebruikers op Tumblr-blogs. Wij zijn niet verantwoordelijk voor de handelswijze van onze bloggers binnen hun blogs omtrent gegevensverzameling en -gebruik. Een van de beste functies van de producten van Tumblr zijn de configuratiemogelijkheden. Bloggers hebben veel flexibiliteit omtrent het gedrag van hun blog. Wanneer je een blog binnen ons netwerk bezoekt, kan dat blog meer gegevens verzamelen dan wij en kunnen deze gegevens gedeeld worden met derden waar we geen relatie mee hebben, dit kunnen ook adverteerders zijn.


WAT WE VERZAMELEN EN HOE WIJ DIT GEBRUIKEN

Tijdens het aanbieden van de services verzamelen en ontvangen we verschillende soorten gegevens. Bepaalde gegevenscategorieën verzameld door Tumblr zijn noodzakelijk om onze services te gebruiken. Om onze services aan te bieden, te personaliseren en te verbeteren, combineren en gebruiken we de gegevens die we van je hebben (inclusief gegevens die we ontvangen in verband met onze services en daarbuiten) om te begrijpen hoe je gebruik maakt van en omgaat met onze services en de mensen of dingen waarmee je verbonden en waarin je geïnteresseerd bent. We beschrijven deze gegevenscategorieën en het gebruik ervan hieronder in meer detail.

We vertrouwen op drie afzonderlijke principes om je gegevens legaal te verzamelen en te gebruiken.

Eerst moeten we je gegevens op bepaalde manieren verwerken om je onze services te bieden in overeenstemming met onze  servicevoorwaarden. Deze verwerking is noodzakelijk voor de uitvoering van de overeenkomst die tussen jou en ons is gesloten. In onze servicevoorwaarden staat duidelijk dat de verwerking van je gegevens met als doel je content en advertenties te personaliseren een noodzakelijk element is van de services die wij bieden.
Ten tweede, wanneer je ons toestemming hebt gegeven om je gegevens voor bepaalde doeleinden te gebruiken, vertrouwen wij op je toestemming (die je te allen tijde kunt intrekken).
Ten derde is het, zoals hieronder in meer detail beschreven, in sommige gevallen mogelijk dat we je gegevens indien nodig verwerken om onze legitieme belangen of die van bezoekers, gebruikers of partners te behartigen, indien jouw rechten of belangen niet prevaleren boven deze legitieme belangen.

Van tijd tot tijd kan Tumblr een beroep doen op andere juridische gronden om je gegevens te verwerken, zoals ter bescherming van je vitale belangen of die van anderen (wanneer er bijv. een risico is op dreigend gevaar) indien nodig in het algemeen belang, of om te voldoen aan een wettelijke verplichting, een gerechtelijk bevel, of om een rechtsvorderingen in te stellen en te verdedigen.

ACCOUNTGEGEVENS: Wanneer je een account aanmaakt bij de services (een 'ACCOUNT'), vragen wij je om gegevens zoals je gebruikersnaam, wachtwoord, leeftijd en e-mailadres ('ACCOUNTGEGEVENS') zodat wij je de services kunnen aanbieden. We kunnen accountgegevens ook losstaand of samen met andere gegevens gebruiken voor het verrijken en verbeteren van de services, zoals bij personalisatie. We gebruiken je leeftijd om te controleren of je wettelijk de services kunt gebruiken. We gebruiken je e-mailadres om je account te verifiëren en met je te communiceren, zoals hieronder verder uiteengezet. Tevens staan wij gebruikers toe om vrienden op te zoeken aan de hand van e-mailadressen. Je kunt je voor zoeken op e-mailadres afmelden in je accountinstellingen (https://www.tumblr.com/settings/account).

Je kunt redelijk anoniem blijven op Tumblr, maar houd er rekening mee dat je berichten, blogs, pagina's en gebruikersnaam standaard zichtbaar zijn voor iedereen. Mensen die je e-mailadres hebben, kunnen ook je blogs vinden. Als je liever niet genoteerd wilt staan, ga dan naar je accountinstellingen (https://www.tumblr.com/settings/account).

E-MAILCOMMUNICATIE MET ONS: Als onderdeel van onze services ontvang je soms e-mails en andere communicatie van ons. Administratieve communicatie met betrekking tot je account (bijv. voor het herstellen van je account of het opnieuw instellen van je wachtwoord) wordt gezien als onderdeel van de services en je account en je kunt je hiervoor niet afmelden. We kunnen je ook andere e-mails toesturen waarvoor je je kunt afmelden via de accountinstellingen of door gebruik te maken van de afmeldingslink in de e-mails zelf. LET OP: WIJ ZULLEN nooit EEN E-MAIL STUREN WAARIN WIJ JE VRAGEN OM JE WACHTWOORD OF ANDERE ACCOUNTGEGEVENS. ALS JE EEN E-MAIL ONTVANGT WAARIN DIT WEL WORDT GEVRAAGD, STUUR DEZE DAN DOOR NAAR ONS. 

Wij sturen je twee soorten e-mail: e-mails over leuke dingen die gebeuren op Tumblr en e-mails met belangrijke informatie over je account. Je kunt je voor de eerste soort e-mails afmelden, maar niet voor de tweede.

GEGEVENS OVER JE ACCOUNTS BIJ DERDEN: Je kunt je account koppelen aan bepaalde services van derden. Als je dit wilt doen, kun je je gebruikersnaam of andere vorm van gebruikers-ID bij de service van derden met ons delen. Daarna word je wellicht gevraagd om in te loggen bij deze service. Nadat je bent ingelogd, ontvangen wij een token waarmee wij toegang verkrijgen tot je account bij deze service zodat wij bijvoorbeeld je content bij deze service kunnen plaatsen als je ons hierom vraagt. Wij ontvangen geen wachtwoorden van je serviceaccounts van derden en slaan deze ook niet op.

ONTVANGEN GEGEVENS VAN SERVICES VAN DERDEN: In bepaalde gevallen werken wij samen met services van derden die gegevens over je kunnen verstrekken. Deze gegevens kunnen onder meer gegevens zijn over je geslacht indien je deze informatie aan deze derde partij hebt verstrekt en Tumblr toegang hebt verleend tot deze informatie of toestemming hebt gegeven voor het ontvangen van deze informatie. Voor zover wij deze gegevens ontvangen, kunnen wij ze gebruiken om nieuwe services te ontwikkelen of bestaande services te verrijken of te verbeteren.

Als je andere services aan je Tumblr-account koppelt, kunnen deze services gegevens over je met ons delen. Wat aan ons wordt getoond is afhankelijk van het privacybeleid van deze service. Een privacybeleid is lang en saai, maar toch goed om te lezen, mocht je vragen hebben.

GEBRUIKERSCONTENT: Alles wat gedeeld wordt via de services is standaard zichtbaar voor iedereen. Als je ons content geeft, wordt deze gepubliceerd en kan iedereen deze zien of lezen. Wij bieden hulpmiddelen, zoals blogs, Vragen en Fanmail die met een wachtwoord beschermd zijn, waar je content privé kan worden gepubliceerd. Tenzij je je instellingen hebt gewijzigd (https://www.tumblr.com/settings/account), dien je ervan uit te gaan dat alles wat je publiceert openbaar is. Houd er tevens rekening mee dat alles wat je afgeschermd deelt met een andere gebruiker, met name via Vragen, Fanmail of Bijdragen, vervolgens openbaar gedeeld kan worden door die gebruiker. Content die openbaar gepubliceerd en gedeeld wordt, is toegankelijk voor iedereen, met inbegrip van zoekmachines. Dit kan invloed hebben op de controle die je over deze content hebt. Daarbij kan informatie die openbaar is gedeeld, worden gekopieerd en gedeeld via het internet met inbegrip van acties of functies die bij de services horen, zoals rebloggen.

Tumblr is een openbaar platform. We willen je aanmoedigen om van alles te delen, maar houd er rekening mee dat het moeilijk kan zijn om dingen van internet te halen als ze al een aantal keer opnieuw gedeeld zijn op andere blogs.

ACTIES BINNEN TUMBLR: Je kunt binnen onze services bepaalde acties uitvoeren die integraal deel uitmaken van onze producten, zoals het leuk vinden van een bericht, het rebloggen van een bericht, reageren op een bericht en het volgen van een blog. Het leuk vinden, rebloggen en reageren zijn openbare acties - iedereen kan 'Notities' uitklappen bij een bericht en zien wie op 'Vind ik leuk' heeft geklikt, wie een blog heeft gereblogd of wie gereageerd heeft op een bericht. We gebruiken gegevens over acties binnen Tumblr om onze services te verbeteren en om nieuwe services te ontwikkelen, maar vooral om je een Tumblr-ervaring op maat te kunnen bieden. Wij gebruiken deze gegevens bij personalisatie voor het aanbieden van berichten die overeenkomen met dingen die je eerder leuk hebt gevonden, voor het bieden van betere zoekresultaten en voor het tonen van advertenties die overeenkomen met je interesses.

Reblogs, vind-ik-leuks en reacties zijn openbaar, houd er dus rekening mee dat iedereen dit kan zien. Als je liever niet wilt dat iedereen je diepste verlangens kan zien, hou ze dan voor jezelf. Maar waarom? Wees trots op wie je bent. Je bent een mooi mens. Wij kijken je recht in de ogen en vertellen je wat een mooi mens je bent.

GEGEVENS OVER GEBRUIKERSCONTENT: In bepaalde gevallen kunnen wij gegevens verzamelen over content die je aan de services verstrekt. Als gegevens bijvoorbeeld meegestuurd worden met je beelden, kan het zijn dat wij gegevens verzamelen over je fotocamera, camera-instellingen of EXIF-gegevens (http://en.wikipedia.org/wiki/Exchangeable_image_file_format). Deze gegevens helpen ons bij het verbeteren van onze services en het aanbieden van extra functies en functionaliteit.

FINANCIËLE GEGEVENS: Het kan voorkomen dat wij financiële gegevens verzamelen, zoals gegevens over je betaalmethode (geldig creditcardnummer, type, vervaldatum of andere financiële gegevens). Wij vragen om deze gegevens wanneer je een betaalde service wilt aanschaffen. Wij slaan deze financiële gegevens echter niet op; dergelijke gegevens worden opgeslagen door onze betalingsverwerker (de 'BETALINGSVERWERKER') en gebruik en opslag van deze gegevens zijn onderhevig aan de toepasbare servicevoorwaarden (http://www.authorize.net/company/terms/) en het privacybeleid (http://www.authorize.net/company/privacy/) van de betalingsverwerker (de betalingsverwerker kan ook andere voorwaarden hebben. Je bent verantwoordelijk voor het vinden en doornemen van dergelijke voorwaarden, indien van toepassing). Wij ontvangen bepaalde gegevens van onze betalingsverwerker: (1) een uniek token dat wij aan je account koppelen, zodat je bij volgende aankopen gebruik kunt maken van gegevens die opgeslagen zijn door onze betalingsverwerker en (2) in bepaalde gevallen, de laatste vier cijfers van de creditcard waar het token aan gekoppeld is, zodat wij frauduleuze transacties en identiteitsdiefstal kunnen voorkomen.

GEGEVENS GERELATEERD AAN HET GEBRUIK VAN DE SERVICES: Wij verzamelen gegevens over de manier waarop mensen gebruikmaken van de services, met inbegrip van gebruikers die een account hebben. Dit type gegevens kan in ons logboekbestand worden verzameld op elk moment dat je met de services omgaat (een aanvraag doet bij de services). We gebruiken interne hulpmiddelen en applicaties en services van derden (zoals Google Analytics of comScore) om deze gegevens te verzamelen en analyseren. Een deel van deze gegevens kan ook verbonden zijn met het Internet Protocol Adres ('IP-ADRES') dat gebruikt werd voor toegang tot de services; een deel kan verbonden zijn met je account; een deel kan verzameld worden en enkel worden gebruikt in samengevoegde vorm (als statistische maat waarbij je account niet geïdentificeerd kan worden). Wij verzamelen je IP-adres ook wanneer je een bericht creëert, met name wanneer je een anonieme 'Vraag' verzendt. We kunnen deze gegevens over de manier waarop jij en anderen omgaan met de services voor een aantal dingen gebruiken. Over het algemeen zijn deze gerelateerd aan het verrijken, verbeteren, beschermen en ontwikkelen van nieuwe services, met inbegrip van, maar niet beperkt tot: het bieden van content op maat, het bieden van gerichte reclame aan gebruikers, het verbeteren van onze zoekresultaten, het identificeren van hoofdthema's of populaire content, het tegengaan van spam, malware, identiteitsdiefstal en over het algemeen, het veilig houden van onze gebruikers en community, en voor wettelijke en veiligheidsredenen zoals uiteengezet in 'Gegevens die bekendgemaakt worden voor onze veiligheid en de veiligheid van anderen'.

We gebruiken gegevens over de manier waarop je met Tumblr omgaat voor het op maat maken van de ervaring voor jou, om jou en de community te beschermen en voor het verbeteren van Tumblr voor iedereen die er gebruik van maakt.

GEGEVENS GERELATEERD AAN JE WEBBROWSER: Wij ontvangen en registreren automatisch gegevens van je webbrowser wanneer je met de services omgaat, zoals browsertype en -versie, welk type apparaat je gebruikt, je besturingssysteem en -versie, je taalvoorkeur, de website of service die je doorstuurde naar onze services, de tijd en datum van elk verzoek dat je indient bij de services, gegevens over je schermweergave en gegevens van cookies die wij in je webbrowser hebben geplaatst (zoals hieronder beschreven). Wij detecteren soms ook of je bepaalde browserextensies gebruikt en slaan deze gegevens op een manier die geassocieerd is met je account op. We gebruiken browsergerelateerde gegevens zodat wij de services kunnen aanbieden, beveiligen, verrijken en verbeteren.

LOCATIEGEGEVENS: In bepaalde gevallen verzamelen wij gegevens over je locatie en slaan deze op. Dit kan bijv. zijn het omzetten van je IP-adres in een geolocatie, waarbij we ongeveer weten waar je je bevindt. We kunnen je ook vragen om gegevens te verstrekken over je locatie, bijvoorbeeld toestemming voor het gebruik van je geolocatiegegevens vanaf je mobiele apparaat om geotags toe te kunnen voegen aan berichten. Wij kunnen deze locatiegegevens gebruiken voor het verbeteren en het op maat maken van de services voor jou, bijvoorbeeld door het tonen van relevante lokale content.

GEGEVENS GERELATEERD AAN JE MOBIELE APPARAAT: Het kan zijn dat wij gegevens gerelateerd aan je mobiele apparaat verzamelen en opslaan. In bepaalde gevallen kan het zijn dat wij een unieke identifier ontvangen, genereren of toewijzen aan je mobiele apparaat met als doel zoals hierboven beschreven in 'Gegevens gerelateerd aan het gebruik van de services'. Wij kunnen je ook om je telefoonnummer vragen voor het in werking stellen van nieuwe producten en het verbeteren van de services, zoals het in werking stellen van multi-factor authenticatie bij het inloggen in je account. Wij zullen je altijd om je toestemming vragen voor het verzamelen en opslaan van je telefoonnummer.

GEGEVENS DIE VERZAMELD WORDEN VIA COOKIES EN WEBTAGS: Cookies zijn tekstbestanden die naar je webbrowser worden verstuurd en opgeslagen als je een website bezoekt. Je webbrowser slaat deze cookies op zodat ze geassocieerd zijn met elke website die je bezoekt. Afhankelijk van welke browser je gebruikt, kun je je cookies over het algemeen bekijken in je browserinstellingen. Een webtag is een code of pixel die ingesloten is op een webpagina of e-mail waarmee Tumblr of derden kunnen zien dat je de pagina hebt bekeken. We gebruiken cookies en webtags om onze servers in staat te stellen om je webbrowser te herkennen en om aan ons door te geven op welke manier en wanneer je de services gebruikt zoals hierboven beschreven in 'Gegevens gerelateerd aan het gebruik van de services'. Onze cookies bevatten zelf geen gegevens waaraan je geïdentificeerd zou kunnen worden en we combineren de algemene gegevens verzameld via cookies niet met andere gegevens om te achterhalen wie je bent. We gebruiken cookies echter wel om te zien of je bent ingelogd en of je browser toegang tot onze services had. We kunnen deze gegevens associëren met je account als je dat hebt. We kunnen ook unieke of bijna unieke identifiers opslaan in onze cookies die geassocieerd zijn met je account. Deze gegevens worden dan soms weer gebruikt zoals hierboven beschreven in 'Gegevens gerelateerd aan het gebruik van de services'. De meeste browsers hebben een optie om cookies uit te schakelen waardoor je browser geen nieuwe cookies zal accepteren. Vaak heb je ook de optie om te beslissen of je elk nieuw cookie wel of niet en op welke manier wilt accepteren (afhankelijk van de mogelijkheden in je browser). Als je cookies uitschakelt, kun je niet inloggen bij je account en kun je dus een groot gedeelte van de services niet gebruiken. Wij raden daarom niet aan om cookies uit te schakelen als je de services wilt gebruiken. Sommige services die wij gebruiken (met inbegrip van services van derden), zoals Google Analytics, gebruiken webtags en kunnen ook hun eigen cookies plaatsen in je browser. Ook kunnen individuele blogs binnen ons netwerk code bevatten waarmee hun eigen cookies geplaatst kunnen worden. Klik hier (http://www.google.com/policies/privacy/partners) voor meer informatie over Google Analytics. Wij voeren ook studies uit voor een bepaalde tijd waarbij we gebruikmaken van webtags, soms samen met derden om bijvoorbeeld de effectiviteit van onze advertenties of e-mails te meten. Houd er rekening mee dat enkel ons gebruik van cookies onderhevig is aan dit privacybeleid, tenzij anders aangegeven. Gebruik van cookies door derden valt buiten dit beleid.

De mogelijkheid om in te loggen bij je account is een van de beste functies van Tumblr. Dit wordt mogelijk gemaakt door cookies. Cookies en webtags geven ons inzicht in de manier waarop mensen Tumblr gebruiken. En dat helpt ons weer om een beter product te creëren voor jouw gebruik.

GEGEVENS OVER JE CONTACTEN: Met bepaalde functies binnen de services kun je ons voorzien van je contactenlijst, zodat wij je binnen onze services kunnen verbinden met mensen die op die contactlijsten voorkomen. Je kunt bijvoorbeeld tijdelijk je e-mailcontactlijst aan je account koppelen, zodat wij je een lijst kunnen verschaffen met je e-mailcontacten die onze services gebruiken. Als tweede voorbeeld kun je ons de contactlijst van je mobiele apparaat verstrekken, zodat wij je een lijst kunnen verschaffen met je contacten die onze services gebruiken zodat je hun blogs kunt volgen. Wij bieden je de keuze of je deze gegevens wel of niet wenst te verstrekken aan ons en wij zullen binnen de toepasbare functie bekendmaken hoe wij deze gegevens gebruiken.

Wij hebben geen toegang tot je contactlijsten zonder je toestemming. Waarom zou je ons toestemming geven? Op die manier weet je wie van je contacten ook Tumblr gebruiken. Wij vernietigen deze gegevens daarna meteen.

AFGELEIDE GEGEVENS: Zoals hierboven beschreven in 'Acties binnen Tumblr' en 'Gegevens gerelateerd aan het gebruik van de services', analyseren wij je acties binnen de services om bepaalde karakteristieken die beschrijvend zijn voor je account op te maken of af te leiden (bijvoorbeeld wat voor type blogs je volgt, welk type berichten je bekijkt, leuk vindt of reblogt). We gebruiken deze gegevens met als doel zoals hierboven beschreven in 'Gegevens gerelateerd aan het gebruik van de services'.


GEPERSONALISEERDE ADVERTENTIES OP TUMBLR

Om je al deze content gratis aan te bieden, tonen we selectief advertenties op Tumblr aan ingelogde gebruikers. Wij en Automattic (ons moederbedrijf) werken samen met online adverteerders om je relevante en nuttige advertenties aan te bieden. Om onze advertenties relevanter en nuttiger te maken, doen we beredeneerde schattingen over je interesses op basis van je interactie met onze sites en services. De advertenties die we je laten zien, weerspiegelen vaak deze interesses en beredeneerde schattingen.

Raadpleeg Tumblr's advertentie- (https://tumblr.zendesk.com/hc/articles/360035272334-Tumblr-ads-you) en affiliatebeleid voor meer informatie over hoe we de advertenties selecteren die je te zien krijgt.

JE KEUZES BEHEREN VOOR GEPERSONALISEERDE ADVERTENTIES: Het is mogelijk je af te melden voor gepersonaliseerde advertenties. Houd er echter rekening mee dat je na het afmelden advertenties blijft zien op Tumblr. Het verschil is echter dat ze minder relevant en nuttig voor je zullen zijn.

Bij het gebruik van webversies van Tumblr, kan je je afmelden van op interesses gebaseerde of gepersonaliseerde advertenties door gebruik te maken van de volgende branchebrede afmeldpagina's:

(EU) European Interactive Digital Advertising Alliance (EDAA) - www.youronlinechoices.com
(VS) Network Advertising Initiative (NAI) - www.networkadvertising.org
(VS) Digital Advertising Alliance (DAA) - www.aboutads.info
(Japan) Data Driven Advertising Initiative (DDAI) - www.ddai.info

Deze initiatieven uit de adverteerdersbranche bieden webgebaseerde tools om het gebruik van de gegevens over je internetgedrag voor op interesses gebaseerde of gepersonaliseerde advertenties te beperken. Alle keuzes die je maakt via deze branchetools, zijn alleen van toepassing op de webbrowser die je gebruikt voor het maken van de keuzes. Deze advertentiekeuzes worden niet automatisch ingesteld voor al je apparaten.

Wanneer je de mobiele app van Tumblr op Apple iOS-apparaten gebruikt, kan je gepersonaliseerde advertenties uitschakelen door in de iOS-instellingen 'Beperkte reclametracking' te selecteren. Volg de onderstaande stappen voor meer informatie over deze iOS-opties.

1. Open instellingen;
2. Selecteer Privacy; en
3. Selecteer Reclame en volg de instructies op het scherm.

Wanneer je de mobiele app van Tumblr op Android-apparaten gebruikt, kan je gepersonaliseerde advertenties uitschakelen door in de Google-instellingen 'Afmelden voor personalisatie van advertenties' te selecteren. Volg de onderstaande stappen voor meer informatie over deze Android-opties.

1. Open instellingen;
2. Selecteer Google;
3. Selecteer Privacy; en
4. Selecteer Reclame en volg de instructies op het scherm.


MET WIE WORDEN JE GEGEVENS GEDEELD?

Wij delen gegevens die wij van je ontvangen nooit, tenzij: (a) wij toestemming hebben om deze gegevens te delen, zoals om de door jou gevraagde services te verlenen (inclusief wanneer je verbinding maakt met services van derden); (b) wij je voorafgaande kennisgeving hebben gegeven dat de gegevens gedeeld worden en met wie (zoals in dit privacybeleid); of (c) de gegevens geaggregeerde of andere gegevens zijn waaraan je niet geïdentificeerd kunt worden. Je bevestigt dat je over alle juiste toestemmingen en autorisaties beschikt om de persoonlijke gegevens van derden te uploaden en te delen en waar relevant om contact op te nemen (en voor Tumblr om namens jou contact op te nemen) met dergelijke derden

GEGEVENS DIE GEDEELD WORDEN MET, OF ONTVANGEN WORDEN VAN, ONS MOEDERBEDRIJF: Wij zijn een volledige dochteronderneming van Automattic (http://automattic.com), een techbedrijf dat ervoor zorgt dat mensen prachtige websites kunnen bouwen, hun verhalen kunnen vertellen en een publiek kunnen vinden en opbouwen. Omdat wij een volledige dochteronderneming zijn, kan het zijn dat Automattic en de rest van onze verzameling bedrijven alle gegevens ontvangen die wij ontvangen en deze gegevens met ons delen. Onze verzameling bedrijven kunnen de gegevens die zij van ons ontvangen, gebruiken om ons te helpen met het aanbieden, begrijpen en verbeteren van de services (zij voorzien ons tevens van analyses) en in verband met hun producten en services (hieronder valt ook het aanbieden van ervaringen op maat aan jou op hun services en onze services. Voor meer informatie over de manier waarop Automattic met verzamelde gegevens omgaat, raadpleeg je dit privacybeleid (https://automattic.com/privacy/).

Wij zijn eigendom van Automattic en delen gegevens met Automattic en met de verzameling bedrijven van Automattic.

GEGEVENS DIE OPENBAAR GEMAAKT WORDEN VIA DE SERVICES: Zoals hierboven opgemerkt in 'Gebruikerscontent' en 'Acties binnen Tumblr' is content die gepubliceerd wordt via de services, en zijn vele andere acties die je op de services onderneemt, standaard openbaar. Houd er rekening mee dat deze informatie door iedereen gezien kan worden, alsmede geïndexeerd kan worden door zoekmachines. Wees er dus zeker van dat je iets publiekelijk wilt delen.

De content die je op Tumblr creëert is standaard openbaar. Dit betekent dat iedereen de content kan zien en dat zoekmachines deze kunnen indexeren. Wil je je blog liever niet openbaar maken? Ga dan naar onze aanvullende privacyfuncties (https://tumblr.zendesk.com/hc/articles/115011611747-Privacy-options).

GEGEVENS DIE GEDEELD WORDEN TUSSEN SERVICES: Het kan voorkomen, indien mogelijk, dat wij gegevens samenvoegen over je gebruik van verschillende services en dat wij deze samengevoegde gegevens gebruiken voor het verrijken en verbeteren van onze services en voor de ontwikkeling van nieuwe services.

GEGEVENS DIE JE DEELT MET SERVICES VAN DERDEN: Je hebt toegang tot services van derden via onze services bijvoorbeeld door op een link te klikken die naar een service buiten onze services leidt. Je kunt er zelf ook voor kiezen om gegevens te delen die je aan ons verstrekt, zoals in blogberichten met deze services van derden (bijvoorbeeld door berichten op Twitter of op Facebook te delen). Dit privacybeleid geldt alleen voor gegevens die wij verzamelen. Je bent zelf verantwoordelijk voor het lezen en begrijpen van het privacybeleid van services van derden.

Je kunt de berichten die je creëert op Tumblr automatisch publiceren op andere sites (zoals Facebook en Twitter). Ons privacybeleid eindigt hier en het privacybeleid van deze derden geldt dan. Zorg ervoor dat je er zeker van bent dat je akkoord gaat met het beleid van de services waar je naar wilt delen voor je deze aan je Tumblr-account koppelt.

GEGEVENS DIE GEDEELD WORDEN MET ONZE MEDEWERKERS OM DE SERVICES UIT TE VOEREN EN TE VERBETEREN: In bepaalde gevallen delen we gegevens die we opslaan (zoals IP-adressen) met derden, zoals serviceproviders, adviseurs en andere medewerkers ('MEDEWERKERS') om de services uit te voeren, te verrijken en te verbeteren en voor het ontwikkelen van nieuwe producten en services. Het kan bijvoorbeeld voorkomen dat wij gegevens delen met serviceproviders om spam tegen te gaan. Adviseurs van derden kunnen toegang hebben tot de gegevens gedurende het verbeteren van onze processen en technologieën. Medewerkers waar we zulke gegevens mee delen, zijn meestal gebonden aan geheimhoudingsplicht en, tenzij wij dit anders vermelden, hebben niet het recht om deze gegevens die wij met hen delen te gebruiken buiten de omvang en periode die nodig is om ons te assisteren.

GEGEVENS DIE BEKENDGEMAAKT WORDEN OP GROND VAN BEDRIJFSOVERNAMES: In bepaalde gevallen kunnen wij ervoor kiezen om bedrijfsactiva te kopen of te verkopen. Bij deze transacties zijn gebruikersgegevens doorgaans een van de bedrijfsactiva die worden overgedragen. Bovendien, als wij, of substantieel al onze activa overgenomen worden, of mochten wij voor een faillissement staan, dan zijn gebruikersgegevens een van de activa die overgedragen of overgenomen worden door derden. Zulke overdrachten kunnen voorkomen en kunnen in de legitieme belangen van de betrokken partijen zijn. Na zulke overdrachten kan de overnemende partij van ons of onze activa het gebruik van je gegevens voortzetten zoals uiteengezet in dit beleid.

Mochten wij worden overgenomen (alweer!) of voor een faillissement staan (zeker niet), dan kan de overdracht van activa van ons naar onze koper gebruikersgegevens bevatten. Zij mogen deze gegevens enkel gebruiken zoals uiteengezet in dit privacybeleid dat je nu aan het lezen bent.

GEGEVENS DIE BEKEND WORDEN GEMAAKT TER BESCHERMING VAN ONS EN VAN ANDEREN: Wij geloven in de vrijheid van meningsuiting en, indien redelijk, proberen wij onze community te beschermen tegen ongegronde wettelijke eisen. Dat gezegd hebbende, wij behouden ons ook het recht voor om toegang te hebben tot gegevens, deze te behouden en bekend te maken, als wij redelijkerwijs menen dat dit nodig is, naar eigen goeddunken, voor: (i) het voldoen aan enige wet, voorschrift, juridische procedure, overheidsaanvraag, overheidsbevel, (ii) het handhaven van dit privacybeleid, onze servicevoorwaarden (https://www.tumblr.com/policy/terms-of-service) en enige andere overeenkomsten die wij met je hebben, met inbegrip van onderzoek naar eventuele breuk hiervan, (iii) het opsporen, voorkomen, onderzoeken of anderzijds aanpakken van fraude, beveiliging, vertrouwen en veiligheid of technische problemen (inclusief het uitwisselen van gegevens met andere bedrijven en organisaties met als doel om de beveiliging te verbeteren en fraude, spam en malware te voorkomen), (iv) het reageren op supportaanvragen van gebruikers, of (v) het beschermen van de rechten, de eigendommen, het welzijn of de veiligheid van ons, onze gebruikers, derden of het algemeen publiek, met inbegrip van, maar niet beperkt tot, situaties met mogelijk geweld, zelfmoord of zelfbeschadiging.

Wij geven je liever niet aan. Dat doen we liever niet. Maar we moeten iedereen die Tumblr gebruikt wel beschermen tegen kwaad jegens ons, elkaar of jezelf. Wij doen ons best om privacy en community samen te laten gaan. Wij hopen dat je deze uitdaging kunt waarderen, evenals de ernst waarmee we deze uitdaging aangaan.

GEGEVENS DIE WE MET JE TOESTEMMING DELEN OP JOUW VERZOEK: Zonder afbreuk te doen aan je hieronder vermelde rechten als EU-gebruiker, zullen wij indien je ons verzoekt gegevens vrij te geven die wij over je account hebben, er alles aan doen om dit verzoek in te willigen, indien redelijk en niet onnodig belastend.

GEGEVENS DIE GEDEELD WORDEN MET ANDERE PARTIJEN: We kunnen openbare, geaggregeerde of gedepersonaliseerde gegevens delen of vrijgeven met/aan de personen en instanties waar we zaken mee doen.


BEVEILIGING EN BEHOUD VAN JE GEGEVENS

Het beschermen van onze systemen en de gegevens van onze gebruikers is van het grootste belang om Tumblr-gebruikers een veilige gebruikerservaring te bieden en het vertrouwen van onze gebruikers te behouden.

Je accountgegevens worden beschermd met een wachtwoord voor je privacy en veiligheid. In de toekomst voegen wij mogelijk aanvullende beveiligingsfuncties toe zoals multi-factor authenticatie. Voorkom ongeautoriseerde toegang tot je account en gegevens door middel van een uniek, veilig en beschermd wachtwoord en beperk gebruik van je computer en browser door anderen door je af te melden bij je account van de services zodra je klaar bent.

Tumblr bewaart je gegevens zolang dit nodig is voor de doeleinden die uiteengezet zijn in dit privacybeleid, zolang je Tumblr-account actief is of zolang als nodig is om je de services aan te kunnen bieden. Als je niet langer wilt dat Tumblr je gegevens gebruikt om je de services te leveren, kun je je account opzeggen en Tumblr wist dan de gegevens die zij over je bewaart, tenzij Tumblr je gegevens dient te behouden en gebruiken om te voldoen aan onze wettelijke verplichtingen, om geschillen op te lossen en onze overeenkomsten uit te voeren.

Het is zeer belangrijk dat je een uniek wachtwoord hebt voor al je accounts op internet, met inbegrip van je Tumblr-account. Heb je moeite met het onthouden van wachtwoorden? Wellicht wil je dan gebruikmaken van services als 1Password (https://agilebits.com/onepassword) of LastPass (https://lastpass.com/).


LEGITIEME BELANGEN

Tumblr kan je gegevens gebruiken om onze services, advertenties en content aan te bieden, te verbeteren en aan te passen. Dit kan het delen van je gegevens voor dergelijke doeleinden omvatten en we doen dit omdat het nodig is om onze legitieme belangen na te streven en die van jou voor het ontvangen van gepersonaliseerde content en diensten. Het gebruiken en delen van je gegevens voor dergelijke doeleinden is ook noodzakelijk om ons in staat te stellen onze legitieme belangen na te streven met betrekking tot inzicht in hoe onze services worden gebruikt en het ontwikkelen van manieren om onze services aan te passen zodat ze boeiender en interessanter zijn voor jou en andere gebruikers. Het gebruik van je gegevens om de redenen die in dit privacybeleid worden beschreven, is ook noodzakelijk om ons in staat te stellen onze legitieme belangen na te streven met betrekking tot het verbeteren van onze services, het verkrijgen van inzicht in gebruikspatronen van onze services, efficiëntie en belang van onze services voor gebruikers.

We kunnen je gegevens ook gebruiken voor veiligheids- en beveiligingsdoeleinden, waaronder het delen van je gegevens voor dergelijke doeleinden en we doen dit omdat het noodzakelijk is om onze en jouw legitieme belangen na te streven met betrekking tot het waarborgen van de beveiliging van onze services, inclusief het verbeteren van de bescherming van gebruikers tegen intimidatie, IP-inbreuk, spam en criminaliteit en alle soorten beveiligingsrisico's.

Je hebt het recht om bezwaar te maken tegen deze verwerking. Neem als je bezwaar wilt maken contact op met de helpdesk van Tumblr.


GEGEVENS WAAR JE TOEGANG TOE HEBT

Als je een geregistreerde gebruiker bent, heb je toegang tot de meeste gegevens die geassocieerd zijn met je account door in te loggen bij de services en naar de accountinstellingen te gaan. Geregistreerde en niet-geregistreerde gebruikers kunnen cookies verwijderen via de instellingen in hun webbrowser.

ACCOUNT OPHEFFEN EN WAT ER GEBEURT NA HET OPHEFFEN VAN EEN ACCOUNT

Als je je account wilt opheffen, kun je dit doen via de pagina Accountinstellingen (https://www.tumblr.com/settings/account) of door ons een e-mail te sturen (https://www.tumblr.com/support) met bewijs van autoriteit over het account. Wat 'bewijs van autoriteit' is hangt af van de omstandigheden, maar over het algemeen is voldoende identificerende informatie nodig zodat wij er zeker van kunnen zijn dat je de eigenaar bent van het account. Daarbij, gezien de aard van delen op de services, kan het zijn dat een deel van je publieke activiteit op je account voordat de opheffing plaatsvond (zoals het rebloggen van je blogberichten) opgeslagen blijft op onze servers en toegankelijk is voor iedereen.

Je gaat vast fantastische dingen doen op Tumblr, maar mocht het ooit tijd zijn om gedag te zeggen, dan kun je je account op elk moment en om elke reden opheffen. Het opheffen zal voor het grootste gedeelte onmiddellijk van kracht worden, maar het kan enige tijd duren voor we alles uit onze archieven en back-ups hebben gewist.

Het enige dat niet gewist kan worden is reblogs van je berichten. Deze blijven op elk blog waar reblogs van je blogbericht hebben plaatsgevonden. Zoals we al eerder hadden vermeld: het kan heel moeilijk zijn om iets echt van internet te wissen, dus zorg ervoor dat je alleen dingen publiceert die je wilt publiceren.


RECHTEN EN MIDDELEN VOOR CONTROLE OP VERTROUWELIJKHEID IN DE EU

Woon je doorgaans in de EU, dan is Tumblr verantwoordelijk voor de verwerking van je gegevens. In overeenstemming met de EU-wetgeving heb je een aantal rechten en keuzes met betrekking tot het gebruik van je gegevens.

TOEGANG EN PORTEREN.  Zoals beschreven in de paragraaf 'Gegevens waar je toegang toe hebt', heb je toegang tot het merendeel van je gegevens door je aan te melden bij je Tumblr-account. Neem als je extra toegang nodig hebt of geen Tumblr-account hebt contact met ons op (https://www.tumblr.com/support) om een kopie aan te vragen van je gegevens. In gevallen waar dit wettelijk is vereist, kunnen we deze gegevens in een gemakkelijk toegankelijk formaat verstrekken en je helpen bij het overdragen van een deel van deze gegevens aan derden.

RECTIFICEREN, BEPERKEN, BEGRENZEN, VERWIJDEREN. Je kunt het merendeel van je gegevens ook rectificeren, beperken, begrenzen of verwijderendoor in te loggen op je Tumblr-account. Als je niet kunt inloggen of geen Tumblr-account hebt, neem dan contact met ons op (https://www.tumblr.com/support). Ga voor meer informatie over het opheffen van je account of het verlaten van Tumblr naar de paragraaf ‘Account opheffen’.

BEZWAAR MAKEN.  In sommige gevallen, zoals die beschreven in de paragraaf 'Legitieme belangen' hierboven, heb je ook het recht om bezwaar te maken tegen onze verwerking van je gegevens. In dergelijke gevallen zullen we stoppen met het verwerken van je gegevens, tenzij we legitieme redenen hebben om de verwerking voort te zetten of dit vanwege juridische redenen is vereist. In gevallen waarin we je gegevens gebruiken voor direct marketingdoeleinden, kan je hier bezwaar tegen maken via de afmeldlink in dergelijke berichten, door je accountinstellingen (https://www.tumblr.com/settings/account) te wijzigen of contact met ons op te nemen (https://www.tumblr.com/support).

TOESTEMMING INTREKKEN. Je hebt het recht om je toestemming voor onze verwerking van je gegevens en je gebruik van onze services op elk moment in te trekken. Net als de manier waarop je toestemming kunt geven door je omgang met onze services, kan je je toestemming ook intrekken via onze services. Je kunt ervoor kiezen om je Tumblr-account op te heffen zoals hierboven beschreven.

Als je je toestemming voor het gebruiken of delen van je gegevens intrekt voor de doeleinden uiteengezet in dit privacybeleid, heb je mogelijk geen toegang tot alle of een deel van onze services en kunnen we je mogelijk niet alle of een deel van de services bieden onder dit privacybeleid en onze servicevoorwaarden. In bepaalde gevallen kunnen we je gegevens blijven verwerken nadat je je toestemming hebt ingetrokken als dit op een wettelijke basis berust of als je intrekking van de toestemming beperkt is tot bepaalde verwerkingsactiviteiten. We kunnen bijvoorbeeld gegevens bewaren als we hier wettelijk toe verplicht zijn.

KLACHTEN. Onverminderd eventuele andere rechten waarover je beschikt, heb je ook het recht om een klacht in te dienen bij de toezichthoudende autoriteit van je land. Klik hier (http://ec.europa.eu/justice/data-protection/article-29/structure/data-protection-authorities/index_en.htm) om de toezichthoudende autoriteit van je land te vinden.


OVERDRACHTEN

Omdat Tumblr een Amerikaans bedrijf is, worden je gegevens verzameld en verwerkt in de Verenigde Staten. De Verenigde Staten hanteert andere wetten op het gebied van gegevensbescherming en andere regels met betrekking tot de toegang van de overheid tot informatie en biedt mogelijk niet dezelfde waarborgen voor gegevensbescherming als in je land van herkomst. Je kunt kiezen of je onze services wilt gebruiken of niet. Als je ze echter wilt gebruiken, moet je akkoord gaan met onze servicevoorwaarden waarin de voorwaarden van de overeenkomst tussen jou en ons zijn vastgelegd. In het geval dat Tumblr wordt geacht je gegevens buiten de EER over te dragen, vertrouwt Tumblr op het feit dat een dergelijke overdracht noodzakelijk is om onze services aan jou te leveren, in overeenstemming met de door ons gesloten overeenkomst.


WIJZIGINGEN VAN DIT PRIVACYBELEID

Dit privacybeleid wordt zo nu en dan gewijzigd, we raden je dan ook aan het regelmatig door te lezen. Als we essentiële wijzigingen aanbrengen, zullen we je op de hoogte brengen door een kennisgeving van dergelijke wijzigingen op een zeer zichtbare manier te plaatsen voordat ze van kracht worden of door je rechtstreeks een kennisgeving te sturen. Raadpleeg de datum 'Laatst bijgewerkt' om te weten te komen wanneer het privacybeleid voor het laatst is bijgewerkt.


HEB JE VRAGEN OF OPMERKINGEN?

Neem contact met ons op (https://www.tumblr.com/support) indien je vragen hebt over privacy en het gebruik van de services.

Je kunt ons ook bereiken via ons gelieerde bedrijf in Europa dat net als ons deel uitmaakt van Automattic:

AUT O’MATTIC A8C IRELAND LTD.
Business Centre, No.1 Lower Mayor Street
International Financial Services Centre
Dublin 1, Ireland


LINK NAAR VORIGE VERSIES

Je kunt hieronder links naar vorige versies van ons privacybeleid vinden. We hebben deze versies op GitHub opgeslagen, zodat je de verschillende versies kunt vergelijken en kunt zien welke voorwaarden gewijzigd zijn:

https://github.com/tumblr/policy/commits/master/privacy_localization/en_eu/privacy_policy.txt