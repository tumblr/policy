Oryginalna wersja niniejszej Polityki prywatności jest napisana w języku angielskim. Jeśli jakakolwiek przetłumaczona wersja niniejszej Polityki prywatności będzie powodować konflikt z wersją angielską, wersja angielska ma pierwszeństwo

Firma Tumblr, Inc. („TUMBLR”, „MY”, „ NAS” lub „NASZE”) bardzo poważnie traktuje prywatny charakter informacji użytkownika. Staramy się jednoznacznie informować o sposobach gromadzenia, przetwarzania i ochrony danych użytkownika oraz oferowania związanych z nimi wyborów. Ta polityka dotycząca naszych praktyk związanych z prywatnością („ POLITYKA PRYWATNOŚCI”) opisuje sposób traktowania informacji, które gromadzimy lub odbieramy, gdy użytkownika odwiedza lub używa witryny tumblr.com („WITRYNA”) lub innych domen, produktów, produktów reklamowych, usług lub zawartości firmy Tumblr, w tym naszych mobilnych aplikacji dla systemów iOS i Android (łącznie z witryną nazywanych „USŁUGAMI”). Firma Tumblr (wraz z firmą Yahoo) jest teraz częścią firmy Oath — firmy zajmującej się mediami cyfrowymi i mobilnymi, globalnie skupiającej ponad 50marek (http://www.oath.com/brands) i będącej członkiem grupy Verizon (http://www.verizon.com/about/privacy/) . Sposób, w jaki obsługujemy dane użytkownika nie ulega zmianie, dlatego ta Polityka prywatności nadal obowiązuje w serwisie Tumblr, korzystania z aplikacji serwisu Tumblr lub wchodzenia w interakcje z naszymi produktami, usługami lub technologiami. Ta Polityka prywatności nie dotyczy zasad innych podmiotów zależnych firmy Oath ani firm, które nie należą do firmy Oath ani nad którymi nie sprawuje ona kontroli.

CO OBEJMUJE NINIEJSZA POLITYKA PRYWATNOŚCI

Niniejsza Polityka prywatności obejmuje sposób, w jaki przetwarzamy informacje zebrane, gdy użytkownik używa lub uzyskuje dostęp do Usług. Niniejsza Polityka prywatności obejmuje również obsługę przez nas wszelkich informacji o użytkowniku, które udostępniają nam nasi partnerzy lub które my udostępniamy naszym partnerom.

Ta Polityka prywatności nie ma zastosowania do praktyk stron trzecich, które do nas nie należą, których nie kontrolujemy ani którymi nie zarządzamy, a w tym między innymi wszelkich witryn internetowych, usług, aplikacji lub firm stron trzecich („USŁUGI STRON TRZECICH ”). Mimo że staramy się korzystać tylko z takich Usług stron trzecich, w których stosowane są zgodne z naszymi metody ochrony prywatności użytkownika, nie bierzemy odpowiedzialności za zawartość ani zasady prywatności takich Usług stron trzecich. Zachęcamy do dokładnego przejrzenia polityk prywatności wszystkich Usług stron trzecich, do których użytkownik uzyskuje dostęp.

Ponadto niniejsza Polityka prywatności nie określa, co nasi użytkownicy robią na swoich blogach w serwisie Tumblr, ani nie ponosimy odpowiedzialności za zasady gromadzenia i używania informacji stosowane przez blogerów na poszczególnych blogach. Jedną ze wspaniałych cech produktów firmy Tumblr jest możliwość ich dostosowania, a blogerzy mają dużą elastyczność w określaniu sposobu działania swoich blogów. Gdy użytkownik odwiedza blog w naszej sieci, ten blog może zgromadzić więcej informacji niż my i może udostępniać informacje stronom trzecim, z którymi nie mamy żadnych relacji, a w tym reklamodawcom.

JAKIE DANE GROMADZIMY I JAK JE WYKORZYSTUJEMY

W trakcie świadczenia Usług gromadzimy i odbieramy różne typy informacji. Pewne kategorie informacji gromadzonych przez serwis Tumblr są niezbędne do używania naszych Usług. W celu oferowania, personalizowania i ulepszania naszych Usług łączymy informacje o użytkowniku (uzyskane w naszych Usługach i poza nimi) i używamy ich, aby badać, jak korzysta z naszych usług lub jak się kontaktuje z innymi osobami lub jakimi rzeczami się interesuje. Poniżej szczegółowo opisaliśmy różne typy informacji i ich zastosowania.

Gromadząc informacje użytkownika i używając ich, polegamy przede wszystkim na trzech podstawach prawnych.

    * Po pierwsze, musimy przetwarzać te informacje w określony sposób w celu oferowania Usług zgodnie z naszymi Warunkami świadczenia usług (https://www.tumblr.com/policy/en/terms-of-service) . Takie przetwarzanie jest konieczne w celu realizacji umowy między użytkownikiem a nami. W naszych Warunkach świadczenia usług wyraźnie wskazujemy, że przetwarzanie informacji użytkownika w kontekście spersonalizowanych treści i reklam jest konieczną częścią oferowanych przez nas Usług. 
    * Po drugie, gdy użytkownik udzieli nam zgody na korzystanie z informacji w określony sposób, polegamy na tej zgodzie (którą może w każdej chwili wycofać). 
    * Po trzecie, zgodnie ze szczegółowym opisem poniżej, w pewnych sytuacjach możemy przetwarzać informacje użytkownika, kiedy jest to potrzebne w celu realizowania uzasadnionych celów naszych lub gości, użytkowników lub partnerów, o ile nie jest to sprzeczne z prawami lub interesami użytkownika. 

Czasem firma Tumblr może stosować inne podstawy prawne do przetwarzania informacji użytkownika, takie jak ochrona jego żywotnych interesów lub interesów innych osób (gdy na przykład istnieje ryzyko bezpośredniego zagrożenia), jeśli jest to konieczne w interesie publicznym lub w celu zachowania zgodności z zobowiązaniami prawnymi, wyrokiem sądu lub w celu realizacji i ochrony przed roszczeniami prawnymi.

INFORMACJE O KONCIE: Podczas tworzenia konta w Usługach („KONTO”) poprosimy użytkownika o informacje obejmujące nazwę użytkownika, hasło, wiek i adres e-mail („INFORMACJE O KONCIE”), które są niezbędne do świadczenia Usług. Możemy również użyć informacji o koncie, oddzielnie lub łącznie z innymi informacjami, aby rozbudowywać i ulepszać usługi, na przykład przez personalizację. Używamy wieku użytkownika do weryfikacji, czy może legalnie korzystać z Usług. Używamy adresu e-mail do weryfikacji konta użytkownik i do komunikacji z nim, co zostało szczegółowo opisane poniżej. Umożliwiamy również użytkownikom wyszukiwanie znajomych po adresie e-mail, jednak można zrezygnować z wyszukiwania po adresie e-mail w Ustawieniach konta (https://www.tumblr.com/settings/account) .

W serwisie Tumblr użytkownik może zachować dosyć znaczną anonimowość, ale powinien pamiętać, że jego wpisy, blogi, strony i nazwa użytkownika są domyślnie widoczne publicznie. Osoby, które znają jego adres e-mail, mogą również znaleźć jego blogi. Jeśli użytkownik nie chce pojawiać się na publicznych listach, powinien przejść do Ustawień konta (https://www.tumblr.com/settings/account) .

KOMUNIKACJA POCZTĄ E-MAIL: W ramach Usług możemy czasem wysyłać do użytkownika wiadomości e-mail i inne przekazy. Informacje administracyjne związane z kontem (np. do celów odzyskania konta lub zresetowania hasła) są uważane za część Usług i konta, z których otrzymywania nie można zrezygnować. Możemy również wysyłać inne rodzaje wiadomości e-mail, z których użytkownik może zrezygnować na stronie ustawień konta albo za pomocą linku rezygnacji w tych wiadomościach e-mail. NALEŻY PAMIĘTAĆ, ŻE NIGDY NIE WYŚLEMY WIADOMOŚCI E-MAIL Z PROŚBĄ O PODANIE HASŁA LUB INNYCH INFORMACJI O KONCIE; W PRZYPADKU OTRZYMANIA TAKIEJ WIADOMOŚCI E-MAIL prosimy o jej przekazanie do nas (https://www.tumblr.com/support) .

Wysyłamy dwa rodzaje wiadomości e-mail: dotyczące ciekawych rzeczy w serwisie Tumblr i zawierające ważne informacje o koncie użytkownika. Użytkownik może zrezygnować z tych pierwszych, ale nie z tych drugich.

 INFORMACJE O KONTACH UŻYTKOWNIKA W USŁUGACH STRON TRZECICH: Użytkownik może połączyć swoje konto z pewnymi Usługami stron trzecich. Aby to zrobić, może wybrać podanie nam swojej nazwy użytkownika lub innego identyfikatora użytkownika w Usłudze strony trzeciej, a następnie otrzyma prośbę o zalogowanie w tej usłudze. Po zakończeniu tego procesu logowania odbierzemy token, który pozwoli nam uzyskać dostęp tak, abyśmy na przykład mogli publikować informacje użytkownika w tej usłudze, jeśli nas o to poprosi. Nie odbieramy ani nie przechowujemy haseł użytkownika do kont Usług stron trzecich.

INFORMACJE UZYSKANE Z USŁUG STRON TRZECICH: W niektórych przypadkach współpracujemy z Usługami stron trzecich, które mogą dostarczać informacji o użytkowniku. Takie informacje mogą na przykład obejmować jego płeć, jeśli ujawnił tę informację stronie trzeciej i pozwolił serwisowi Tumblr na dostęp do nich lub ich odbieranie. Jeśli uzyskamy takie informacje, możemy ich używać do opracowywania nowych Usług oraz ich ulepszania i rozbudowywania.

Gdy użytkownik połączy inne usługi ze swoim kontem w serwisie Tumblr, te usługi mogą udostępniać nam informacje o nim. To, co widzimy, jest określane przez polityki prywatności, które są długie i nudne, ale które raczej należy przeczytać w razie pytań lub problemów.

DANE UŻYTKOWNIKA: Domyślnie wszystko, co jest udostępniane za pośrednictwem Usług, jest dostępne publicznie. Gdy użytkownik przekaże nam zawartość, zostanie ona opublikowana, aby każdy mógł je zobaczyć. Udostępniamy narzędzia, takie jak blogi chronione hasłem, pytania i poczta od fanów, które pozwalają na prywatne publikowanie zawartości. Jeśli użytkownik nie dokona innego wyboru (https://www.tumblr.com/settings/account) , musi zakładać, że wszystko, co publikuje, jest dostępne publicznie. Należy pamiętać ponadto, że wszystko, co użytkownik udostępnia prywatnie innemu użytkownikowi, a zwłaszcza za pośrednictwem takich narzędzi, jak pytania, poczta od fanów lub przesłana poczta, może zostać następnie opublikowane publicznie przez tego użytkownika. Zawartość opublikowana i udostępniona publicznie jest dostępna dla każdego, łącznie z wyszukiwarkami, a to może wpływać na kontrolę użytkownika nad zawartością. Ponadto udostępnione publicznie informacje mogą być kopiowane i udostępniane w Internecie, w tym za pośrednictwem działań lub funkcji natywnych dla usług, takich jak ponowne blogowanie.

Serwis Tumblr jest platformą publiczną. Nie należy się obawiać udostępniania wspaniałych informacji, ale trzeba zrozumieć, że może być trudno całkowicie usunąć je z Internetu, gdy zostaną umieszczone w blogach.

NATYWNE DZIAŁANIA: Usługi umożliwiają wykonywanie działań, które są integralne dla naszych produktów, takich jak polubienie wpisu, ponowne blogowanie wpisu, odpowiadanie na wpis i śledzenia bloga. Polubienie, ponowne blogowanie i odpowiadanie to działania publiczne — każdy może rozwinąć widok „notatek” we wpisie, aby na przykład zobaczyć, kto polubił, ponownie blogował lub odpowiedział na wpis. Informacji o natywnych działaniach używamy do ulepszania Usług, opracowywania nowych Usług i (przede wszystkim) personalizacji serwisu Tumblr. Personalizacja za pomocą tych informacji może obejmować pokazywanie użytkownikowi nowych wpisów odpowiadających temu, co lubi, udostępnianie lepszych wyników wyszukiwania i wyświetlanie reklam lepiej odpowiadających jego zainteresowaniom.

Ponowne blogowanie, polubienia i odpowiedzi są rejestrowane publicznie, więc jeśli użytkownik wstydzi się swoich pragnień, najlepiej będzie, jak zachowa je dla siebie. Ale dlaczego? Bądź dumny(-a) z tego, kim jesteś. Jesteś piękny(-a). Patrzymy Ci w oczy i mówimy o Twoim pięknie.

INFORMACJE O DANYCH UŻYTKOWNIKA: W niektórych przypadkach możemy gromadzić informacje o zawartości udostępnianej w Usługach. Na przykład możemy zbierać informacje opisujące aparat fotograficzny użytkownika i jego ustawienia ( informacje EXIF (http://en.wikipedia.org/wiki/Exchangeable_image_file_format) ), o ile zostaną one przesłane do nas wraz z obrazami. Pozwala nam to ulepszać świadczone Usługi i oferować dodatkowe funkcje.

INFORMACJE FINANSOWE: Czasem będziemy zbierać informacje finansowe, takie jak informacje dotyczące metody płatności użytkownika (numer ważnej karty kredytowej, typ, termin ważności lub inne informacje finansowe). Prosimy o te informacje, gdy użytkownik postanowi kupić płatną Usługę. Jednak nie przechowujemy informacji finansowych. Takie informacje są przechowywane przez operatora usług płatności („OPERATOR PŁATNOŚCI”). Używanie i przechowywanie tych informacji przez operatora płatności podlega odpowiednim Warunkom świadczenia usług (http://www.authorize.net/company/terms/) i Polityce prywatności (http://www.authorize.net/company/privacy/) (Operator płatności może również mieć inne warunki, które należy odnaleźć i zapoznać się z nimi). Otrzymujemy pewne informacje od naszego Operatora płatności: (1) unikatowy token, który łączymy z kontem użytkownika, aby umożliwić mu dokonywanie dalszych płatności przy użyciu informacji przechowywanych przez naszego Operatora płatności oraz (2) w pewnych przypadkach cztery ostatnie cyfry numeru karty kredytowej powiązanej z tym tokenem, aby można było zapobiec fałszywym transakcjom i kradzieży tożsamości.

INFORMACJE ZWIĄZANE Z UŻYWANIEM USŁUG: Zbieramy informacje o tym, jak użytkownicy korzystają z Usług. Obejmuje to też osoby mające konto. Ten typ informacji może być gromadzony w naszych plikach dziennika zawsze, gdy użytkownik wchodzi w interakcje z Usługami (tj. wysyła do nich żądania). Do gromadzenia i analizy takich informacji używamy narzędzi wewnętrznych oraz aplikacji i usług stron trzecich (takich jak Google Analytics i comScore). Niektóre z tych informacji mogą również zostać skojarzone z adresem protokołu internetowego („ ADRES IP”) używanym do uzyskania dostępu do usług, przy czym niektóre mogą być powiązane z kontem użytkownika, a inne mogą być tylko zbierane i używane w postaci zagregowanej (na przykład jako dane statystyczne, które nie identyfikują użytkownika ani jego konta). Gromadzimy adres IP użytkownika również wtedy, gdy publikuje wpis, a w szczególności, gdy przesyła anonimowe pytanie. Możemy użyć informacji o tym, jak użytkownicy wchodzą w interakcje z Usługami, do wielu celów ogólnie związanych z rozbudowywaniem, ulepszaniem, ochroną i opracowywaniem nowych Usług, w tym między innymi do udostępniania użytkownikom spersonalizowanej zawartości, udostępniania użytkownikom kierowanych reklam, ulepszania wyników wyszukiwania, identyfikowania popularnej i częstej zawartości, zwalczania spamu, złośliwego oprogramowania, identyfikowania kradzieży i ogólnie zapewniania bezpieczeństwa naszym użytkownikom i naszej społeczności, jak również ze względów prawnych i bezpieczeństwa określonych w temacie „Informacje ujawniane dla naszej ochrony i ochrony innych osób”.

Informacji o sposobie interakcji z serwisem Tumblr używamy do personalizowania go, do ochrony użytkownika i naszej społeczności oraz do ulepszania serwisu Tumblr dla każdego, kto z niego korzysta.

 INFORMACJE DOTYCZĄCE PRZEGLĄDARKI INTERNETOWEJ UŻYTKOWNIKA: Automatycznie odbieramy i rejestrujemy informacje z przeglądarki internetowej użytkownika, gdy korzysta z Usług, na przykład dane dotyczące typu i wersji przeglądarki internetowej, rodzaju urządzenia, systemu operacyjnego i jego wersji, preferencji językowych, odwiedzanych witryn internetowych i usług, które skierowały go do Usług, daty i godziny każdego żądania wysłanego do Usług, ekranu wyświetlacza, a także informacje z wszelkich plików cookie, które umieściliśmy w przeglądarce internetowej (zgodnie z opisem poniżej). Również czasem wykrywamy, czy użytkownik używa pewnych rozszerzeń przeglądarki internetowej, i przechowujemy związane z tym informacje w sposób powiązany z jego kontem. Informacji związanych z przeglądarką internetową używamy do udostępniania, zabezpieczania, rozwijania i ulepszania Usług.

INFORMACJE O LOKALIZACJI: W niektórych przypadkach gromadzimy i przechowujemy informacje o miejscu, w którym użytkownik się znajduje, np. przekształcając jego adres IP w dane geolokalizacyjne. Możemy również poprosić użytkownika o podanie informacji o lokalizacji, na przykład o zezwolenie na użycie informacji użytkownika o geolokalizacji z urządzenia przenośnego do geotagowania wpisów. Informacji o lokalizacji możemy używać do ulepszania i personalizacji Usług dla użytkownika, na przykład do wyświetlania informacji lokalnych.

INFORMACJE DOTYCZĄCE URZĄDZENIA PRZENOŚNEGO UŻYTKOWNIKA: Możemy gromadzić i przechowywać informacje dotyczące urządzenia przenośnego użytkownika. W niektórych przypadkach my lub firma Oath (z której korzystamy do mobilnej analityki i innych usług) możemy odbierać, generować lub przypisywać urządzeniu przenośnemu unikatowy identyfikator do celów opisanych powyżej w sekcji „Informacje związane z używaniem usług”. Możemy również poprosić o podanie numeru telefonu, aby włączyć nowe produkty i ulepszać Usługi, na przykład przez włączenie uwierzytelniania wieloskładnikowego podczas logowania na koncie. Zawsze będziemy pytać użytkownika, czy zgadza się na gromadzenie i przechowywanie jego numeru telefonu.

 INFORMACJE GROMADZONE PRZY UŻYCIU PLIKÓW COOKIE I TAGÓW INTERNETOWYCH: Pliki cookie to pliki tekstowe, które mogą być wysyłane i zapisywane w przeglądarce internetowej, gdy użytkownik uzyskuje dostęp do witryny internetowej, przy czym jego przeglądarka internetowa przechowuje te pliki cookie w sposób powiązany z każdą odwiedzoną witryną internetową, a on może uzyskać ogólny wgląd w pliki cookie za pomocą ustawień swojej przeglądarki w zależności od używanej przeglądarki. Tag internetowy to kod lub piksel osadzony na stronie internetowej lub w wiadomości e-mail, który pozwala serwisowi Tumblr lub stronie trzeciej na sprawdzenie, czy dana strona była otwierana. Plików cookies i tagów internetowych używamy, aby nasze serwery mogły rozpoznać przeglądarkę internetową użytkownika i poinformować nas, jak i kiedy używa on Usług, zgodnie z opisem powyżej w sekcji „Informacje związane z używaniem usług”. Nasze pliki cookie nie zawierają informacji, które bezpośrednio identyfikują użytkownika, oraz nie łączymy ogólnych informacji zbieranych za pomocą plików cookie z innymi informacjami, aby dowiedzieć się, kim jest użytkownik. Jednak używamy plików cookie do identyfikacji logowania użytkownika i dostępu przeglądarki internetowej do Usług. Ponadto możemy powiązać te informacje z kontem użytkownika, jeśli je ma. Możemy również przechowywać unikatowe lub prawie unikatowe identyfikatory, które wiążemy z kontem użytkownika w naszych plikach cookie. Te informacje z kolei są czasem używane zgodnie z opisem powyżej w sekcji „Informacje związane z używaniem usług”. Większość przeglądarek internetowych ma opcję wyłączania plików cookie, co uniemożliwia przeglądarce akceptowanie nowych plików cookie oraz pozwala (w zależności od stopnia zaawansowania przeglądarki internetowej) decydować o akceptacji każdego nowego pliku cookie na różne sposoby. Jeśli użytkownik wyłączy pliki cookie, nie może zalogować się na koncie, a więc nie może używać większości naszych Usług. W związku z tym nie zalecamy wyłączania plików cookie podczas korzystania z Usług. Niektóre używane przez nas usługi (łącznie z Usługami stron trzecich), takie jak Google Analytics (http://www.google.com/policies/privacy/) , używają tagów internetowych i mogą umieszczać własne pliki cookie w przeglądarce użytkownika. Ponadto poszczególne blogi w naszej sieci mogą zawierać kod, który umieszcza własne pliki cookie. Prowadzimy również ograniczone w czasie badania za pomocą tagów internetowych, czasem wraz ze stronami trzecimi, aby na przykład zmierzyć skuteczność naszych reklam lub poczty e-mail. Należy zauważyć, że, o ile nie poinformujemy inaczej, niniejsza Polityka prywatności obejmuje tylko używanie przez nas plików cookie i nie obejmuje użycia plików cookie przez strony trzecie.

Możliwość zalogowania się na własnym koncie jest jedną z wielu wspaniałych funkcji serwisu Tumblr. Pliki cookie to umożliwiają. Dzięki plikom cookie i tagom internetowym możemy dowiedzieć się, jak jest używany serwis Tumblr, co z kolei pomaga nam tworzyć lepszy produkt.

INFORMACJE O KONTAKTACH UŻYTKOWNIKA: Pewne funkcje Usług umożliwiają podawanie nam list kontaktów, więc możemy połączyć użytkownika z osobami w naszych Usługach, które znajdują się na tych listach kontaktów. Na przykład użytkownik może czasowo połączyć swoje informacje kontaktowe z poczty e-mail ze swoim kontem, abyśmy mogli udostępnić mu listę jego kontaktów e-mail, którzy używają Usług. Może też na przykład wysłać nam swoje informacje kontaktowe z telefonu komórkowego za pośrednictwem naszych aplikacji mobilnych, co następnie umożliwi nam udostępnienie mu listy tych kontaktów, którzy używają Usług, dzięki czemu może „śledzić” ich blogi. Użytkownik ma możliwość wyboru, czy chce podać te informacje, a my w pełni ujawnimy w ramach odpowiedniej funkcji, jak używamy tych informacji.

Nie będziemy wyświetlać listy kontaktów użytkownika (ani nie będziemy mogli tego robić), chyba że nas o to poprosi. Dlaczego może nas o to poprosić? Ponieważ w ten sposób dowie się, czy któryś z jego kontaktów używa serwisu Tumblr. Następnie natychmiast usuniemy te informacje.

INFORMACJE POCHODNE: Zgodnie z powyższym opisem w sekcjach „Natywne działania” i „Informacje związane z używaniem usług” analizujemy działania użytkownika w Usługach w celu uzyskania lub wywnioskowania charakterystyk, które mogą opisywać jego konto (na przykład jakiego rodzaju blogi śledzi lub jakiego rodzaju wpisy przegląda, lubi lub ponownie bloguje). Używamy tych informacji w celach opisanych w temacie „Informacje związane z używaniem usług” powyżej.

KOMU UDOSTĘPNIAMY INFORMACJE UŻYTKOWNIKA

Nigdy nie udostępniamy informacji otrzymanych od użytkownika, chyba że: (a) mamy pozwolenie użytkownika na udostępniane tych informacji, np. w celu udostępnienia żądanych przez niego usług (a w tym podczas łączenia się z Usługami strony trzeciej); (b) poinformowaliśmy użytkownika wcześniejszej, że informacje będą udostępniane i komu (zgodnie z niniejszą Polityką prywatności) lub (c) te informacje są zagregowanymi informacjami lub innymi informacjami, które nie identyfikują użytkownika. Potwierdzasz, że ma wszystkie odpowiednie zgody i autoryzacje do przekazywania i udostępniania danych osobowych stron trzecich oraz, gdy jest to odpowiednie, do kontaktowania się (oraz aby serwis Tumblr kontaktował się w Twoim imieniu) z takimi stronami trzecimi

 INFORMACJE UDOSTĘPNIANE NASZYM PODMIOTOM ZALEŻNYM I OTRZYMYWANE OD NICH: Jesteśmy teraz przedsiębiorstwem zależnym będącym w całości własnością firmy Oath Inc., oraz wraz z firmą Yahoo (która była wcześniej naszą firmą nadrzędną w korporacji) jesteśmy częścią firmy Oath — firmy zajmującej się mediami cyfrowymi i mobilnymi, skupiającej globalnie ponad 50marek (http://www.oath.com/brands) i będącej członkiem grupy Verizon (http://www.verizon.com/about/privacy/) . Ponieważ jesteśmy teraz przedsiębiorstwem zależnym będącym w całości własnością firmy Oath, może ona wraz z resztą naszej rodziny firm odbierać wszelkie informacje, które my odbieramy, i może udostępniać informacje otrzymane od nas. Nasza grupa firm może używać otrzymanych od nas informacji, aby pomagać nam świadczyć, rozumieć i ulepszać usługi (między innymi przez dostarczanie nam danych analitycznych) w połączeniu z ich produktami i usługami (na przykład przez dostarczanie użytkownikowi bardziej spersonalizowanych usługi i naszych Usług). Aby poznać szczegóły sposobu traktowania przez firmę Oath gromadzonych informacji, zapoznaj się z tą Polityką prywatności (https://policies.yahoo.com/us/en/yahoo/privacy/index.htm) , a w przypadku grupy Verizon zapoznaj się z tą Polityką prywatności (http://www.verizon.com/about/privacy/privacy-policy-summary) .

Firma Oath jest naszym właścicielem. Udostępniamy informacje jej i grupie Verizon.

INFORMACJE UDOSTĘPNIANE PUBLICZNIE ZA POŚREDNICTWEM USŁUG: Zgodnie z opisem w sekcjach „Zawartość użytkownika” i „Natywne działania” powyżej zawartość publikowana za pośrednictwem Usług i wiele działań wykonywanych w Usługach są domyślnie udostępniane publicznie. Ponieważ tego rodzaju informacje są widoczne dla każdego i mogą być indeksowane przez aparaty wyszukiwania (takie jak Wyszukiwarka Google lub dużo lepszy Yahoo Search), użytkownik musi zwracać uwagę na to, co postanawia ujawnić publicznie, i upewnić się, że są to informacje, które chce udostępnić wszystkim.

Zawartość tworzona w serwisie Tumblr jest domyślnie publiczna. Oznacza to, że każdy może ją zobaczyć i że aparaty wyszukiwania mogą ją indeksować. Jeśli użytkownik nie chce, aby jego blog był publiczny, powinien zapoznać się z dodatkowym funkcjami prywatności, (https://www.tumblr.com/docs/blog_management#password) które oferujemy.

INFORMACJE UDOSTĘPNIANE MIĘDZY USŁUGAMI: W miarę możliwości możemy agregować informacje o korzystaniu przez użytkownika z wielu Usług i używać tych skonsolidowanych informacji do rozbudowywania i ulepszania Usług oraz do opracowywania nowych Usług.

INFORMACJE UDOSTĘPNIANE USŁUGOM STRON TRZECICH: Użytkownik może uzyskać dostęp do Usług stron trzecich za pośrednictwem naszych Usług, na przykład klikając linki zewnętrzne. Może też wybrać udostępnianie przekazanych nam informacji, takich jak wpisy na blogu, tym Usługom stron trzecich (na przykład udostępniając wpisy w serwisie Twitter lub Facebook). Niniejsza Polityka prywatności dotyczy tylko informacji, które zbieramy, a użytkownik odpowiada za przeczytanie i zrozumienie polityk prywatności odpowiednich Usług stron trzecich. Aby uzyskać więcej informacji na temat Usług stron trzecich, którym możemy udostępniać dane, patrz tutaj (https://policies.yahoo.com/ie/en/yahoo/privacy/topics/thirdparties/index.htm) .

Użytkownik może automatycznie publikować wpisy utworzone w serwisie Tumblr w innych witrynach (takich jak Facebook lub Twitter). To właśnie tam kończy się nasza Polityka prywatności i zaczynają się zasady tych witryn. Należy zapoznać się z polityką wszelkich usług, w których użytkownik chce coś udostępniać, zanim połączy je ze swoim kontem w serwisie Tumblr.

 INFORMACJE UDOSTĘPNIANE NASZYM AGENTOM W CELU OBSŁUGI I ULEPSZANIA USŁUG: W niektórych przypadkach udostępniamy przechowywane informacje (adresy IP) stronom trzecim, takim jak usługodawcy, konsultanci i inni agenci („ AGENCI”), w celach obsługi, rozbudowy i ulepszania Usług oraz opracowywania nowych produktów i usług. Na przykład możemy udostępniać informacje usługodawcom w celu zwalczania spamu, a konsultanci stron trzecich mogą mieć dostęp do informacji w toku ulepszania naszych procesów i technologii. Agenci, którym udostępniamy takie informacje z tych przyczyn, są ogólnie związani zobowiązaniami dotyczącymi poufności oraz, o ile nie poinformujemy inaczej, nasi Agenci nie mają żadnych praw do używania udostępnionych im informacji poza zakresem i czasem trwania wykonywanych w naszym imieniu czynności.

INFORMACJE UJAWNIONE W WYNIKU TRANSFERÓW BIZNESOWYCH: W niektórych przypadkach możemy postanowić kupić lub sprzedać aktywa biznesowe. Przy takich transakcjach informacje użytkowników są zazwyczaj częścią przekazywanych aktywów biznesowych. Ponadto, jeśli my lub zasadniczo wszystkie nasze aktywa zostaniemy nabyci lub jeśli zakończymy działalność bądź zbankrutujemy, informacje użytkowników będą jednym z aktywów przeniesionych lub nabytych przez stronę trzecią. Takie transfery mogą wystąpić i mogą być w interesie prawnym zaangażowanych stron. Po takich transferach nabywca naszej firmy lub naszych aktywów może nadal używać informacji użytkownika zgodnie z zasadami określonymi w niniejszej polityce.

Jeśli zdarzy się, że zostaniemy nabyci (znowu!) lub zakończymy działalność (nie ma mowy!), transfer aktywów od nas do naszego nabywcy jak najbardziej może obejmować informacje użytkownika. Może on używać ich tylko w celach określonych tutaj, w tej Polityce prywatności.

 INFORMACJE UJAWNIANE W CELU NASZEJ OCHRONY I OCHRONY INNYCH: Wierzymy w swobodę wypowiedzi i, w uzasadnionym zakresie, staramy się chronić naszą społeczność przed bezpodstawnymi żądaniami prawnymi. W związku z tym zastrzegamy sobie prawo do uzyskiwania dostępu, ochrony i ujawniania wszelkich informacji, które w uzasadniony sposób uważamy za konieczne, według własnego uznania, aby (i) spełniać wymogi prawne, rozporządzeń, procesów prawnych, żądań instytucji rządowych lub nakazów rządowych, (ii) wymusić tę Politykę prywatności, nasze Warunki świadczenia usług (https://www.tumblr.com/policy/terms-of-service) wszelkie inne umowy zawarte z użytkownikiem oraz badać potencjalne ich naruszenia, (iii) wykryć, zapobiec, zbadać lub w inny sposób zająć się oszustwem, bezpieczeństwem, zaufaniem i ochroną lub kwestiami technicznymi (w tym wymianą informacji z innymi firmami i organizacjami w celu zwiększenia bezpieczeństwa i zapobieżenia oszustwom, spamowi i złośliwemu oprogramowaniu), (iv) odpowiedzieć na żądania wsparcia użytkownika lub (v) bronić praw, własności, zdrowia lub bezpieczeństwa naszego, naszych użytkowników i wszelkich stron trzecich lub ogólnie publicznego, a w tym, między innymi, w sytuacjach obejmujących możliwą przemoc, samobójstwo lub samookaleczenie.

Nie zmuszaj nas, abyśmy donieśli na Ciebie. Nie chcemy tego robić. Ale musimy chronić każdego, kto używa serwisu Tumblr, przed szkodzeniem nam, innym lub samemu sobie. Ciężko pracujemy nad zbilansowaniem prywatności i społeczności oraz mamy pewność, że użytkownik może docenić to wyzwanie oraz powagę, z jaką traktujemy te wyzwania.

 INFORMACJE UDOSTĘPNIANE ZA ZGODĄ UŻYTKOWNIKA LUB NA JEGO ŻĄDANIE: Bez szkody dla praw użytkownika wymienionych poniżej, jeśli jest on użytkownikiem z UE, gdy poprosi nas o ujawnienie informacji, które mamy na temat jego konta, zrobimy to, jeśli jest to uzasadnione i nie nadmiernie uciążliwe.

INFORMACJE UDOSTĘPNIANE INNYM STRONOM TRZECIM: Możemy udostępnić lub ujawnić publiczne, zagregowane lub odpersonalizowane informacje osobom lub jednostkom, z którymi prowadzimy interesy.

BEZPIECZEŃSTWO I PRZECHOWYWANIE INFORMACJI UŻYTKOWNIKA

Ochrona naszych systemów oraz informacji naszych użytkowników ma niezmiernie duże znaczenie, by zapewnić użytkownikom serwisu Tumblr bezpieczeństwo i zachować ich zaufanie.

Informacje o koncie użytkownika są chronione hasłem, aby zapewnić prywatność i bezpieczeństwo. W przyszłości możemy włączyć dodatkowe funkcje zabezpieczające, takie jak uwierzytelnianie wieloskładnikowe. Użytkownik musisz zapobiegać nieautoryzowanemu dostępowi do swojego konta i informacji, tworząc unikatowe, bezpieczne i chronione hasło oraz ograniczając dostęp do komputera i przeglądarki, wylogowując się po zakończeniu dostępu do swojego konta w Usługach.

Firma Tumblr zachowuje informacje użytkownika tak długo, jak jest to konieczne do realizacji celów opisanych w tej Polityce prywatności przez czas aktywności konta użytkownika serwisu Tumblr lub w zakresie wymaganym do udostępniania Usług. Jeśli użytkownik nie chce, aby serwis Tumblr wykorzystywał jego informacje w celu oferowania Usług, może zamknąć swoje konto. Usuniemy wtedy zawarte na koncie informacje o użytkowniku, chyba że będziemy musieli zachować te informacje i korzystać z nich w celu spełnienia zobowiązań prawnych, rozstrzygnięcia sporów, egzekwowania umów lub w innych przypadkach dopuszczalnych przez prawo.

Bardzo ważne jest posiadanie unikatowego hasła do wszystkich swoich kont w Internecie, a w tym do konta w serwisie Tumblr. Jeśli użytkownik ma problem z zapamiętaniem haseł, może rozważyć skorzystanie z odpowiedniej usługi, takiej jak 1Password (https://agilebits.com/onepassword) lub LastPass (https://lastpass.com/) .

UZASADNIONE INTERESY

Serwis Tumblr może korzystać z informacji użytkownika w celu oferowania, ulepszania i dostosowywania swoich Usług oraz dostarczanych mu reklam i zawartości. Może to obejmować udostępnianie informacji użytkownika na potrzeby związane z realizacją naszych uzasadnionych interesów oraz jego uzasadnionych interesów w kontekście otrzymywania spersonalizowanej zawartości i usług. Używanie i udostępnianie informacji użytkownika do tych celów jest również konieczne, abyśmy mogli realizować swoje uzasadnione interesy dotyczące badania sposobu użytkowania naszych Usług oraz rozwijania i sposobów ich modyfikacji w celu poprawy ich atrakcyjności dla użytkowników. Używanie informacji użytkownika z przyczyn opisanych w niniejszej Polityce prywatności jest również konieczne, abyśmy mogli realizować swoje uzasadnione interesy: ulepszać nasze Usługi, badać sposoby użytkowania i efektywność naszych Usług oraz sprawdzać poziom zainteresowania naszymi Usługami wśród użytkowników.

Serwis Tumblr może używać informacji użytkownika w celach związanych z bezpieczeństwem i zabezpieczeniami. Dotyczy to między innymi udostępniania informacji użytkownika w celu realizowania naszych lub jego uzasadnionych interesów związanych z zabezpieczeniami naszych Usług, w tym z poprawianiem ochrony użytkowników przed nękaniem, naruszaniem praw własności intelektualnej, spamem, przestępstwami i wszelkiego rodzaju zagrożeniami bezpieczeństwa.

Użytkownik ma prawo zgłosić sprzeciw w stosunku do każdego takiego przetwarzania, a jeśli chce go zgłosić, powinien skontaktować się działem pomocy serwisu Tumblr.

DO JAKICH INFORMACJI UŻYTKOWNIK MOŻE MIEĆ DOSTĘP

Jeśli jest zarejestrowanym użytkownikiem, może uzyskać dostęp do większości informacji skojarzonych z jego kontem, logując się w Usłudze i sprawdzając stronę ustawień konta. Zarejestrowani i niezarejestrowani użytkownicy mogą uzyskać dostęp i usunąć pliki cookie za pomocą ustawień przeglądarki.

JAK USUNĄĆ SWOJE KONTO I CO SIĘ WTEDY STANIE 

    * Jeśli użytkownik chce usunąć swoje konto, może to zrobić na stronie Ustawienia konta (https://www.tumblr.com/settings/account) lub wysyłając nam wiadomość e-mail (https://www.tumblr.com/support) i podając uprawnienia do konta. To, co składa się na „uprawnienia”, różni się w zależności od okoliczności, ale ogólnie wymaga wystarczających informacji identyfikujących, abyśmy mieli pewność, że użytkownik jest właścicielem konta. Ponadto, uwzględniając naturę udostępniania w Usługach, niektóre publiczne działania na koncie przed jego usunięciem (takie jak ponowne blogowanie wpisów na blogu) mogą pozostać zapisane na naszych serwerach i być publicznie dostępne. 

Oczywiście użytkownik robi wspaniałe rzeczy w serwisie Tumblr, ale jeśli nadejdzie czas pożegnania, może usunąć swoje konto w każdej chwili i z dowolnej przyczyny. Usunięcie większej części nastąpi natychmiast, ale skasowanie wszystkiego z naszych archiwów i kopii zapasowych może chwilę potrwać.

Tym, co nie zostanie skasowane, są ponowne blogi wpisów użytkownika. Pozostaną one na każdym blogu, w którym je ponownie wykorzystano. Jak już mówiliśmy, może być bardzo, ale to bardzo trudno usunąć coś, gdy już dostanie się do Internetu, więc użytkownik powinien pamiętać o publikowaniu tylko takich materiałów, które naprawdę chce opublikować.

USTAWIENIA I PRAWA UŻYTKOWNIKA DOTYCZĄCE PRYWATNOŚCI W UE

Jeśli użytkownik zazwyczaj mieszka w UE, firma Tumblr jest kontrolerem danych dla informacji użytkownika. Zgodnie z prawem UE użytkownik ma wiele praw i możliwości wyboru dotyczących wykorzystywania informacji użytkownika.

DOSTĘP I PRZENOSZENIE Zgodnie z opisem w sekcji „Do jakich informacji użytkownik może mieć dostęp” do większości własnych informacji użytkownik może uzyskać dostęp po zalogowaniu się na swoim koncie w serwisie Tumblr. Jeśli użytkownik wymaga dodatkowego dostępu lub jeśli nie ma konta w serwisie Tumblr, powinien skontaktować się z nami (https://www.tumblr.com/support) , aby zażądać kopii informacji użytkownika. Jeśli jest to prawnie wymagane, możemy dostarczyć informacje w łatwo dostępnym formacie i pomóc przesłać niektóre z tych informacji do stron trzecich.

KORYGOWANIE, OGRANICZANIE, LIMITOWANIE, USUWANIE Użytkownik może też korygować, ograniczać, limitować lub usuwać większość _ _swoich informacji po zalogowaniu się na konto w serwisie Tumblr. Jeśli nie może tego zrobić lub nie ma konta w serwisie Tumblr, powinien skontaktować się z nami (https://www.tumblr.com/support) . Aby uzyskać więcej informacji na temat usuwania konta lub opuszczania serwisu Tumblr, prosimy zapoznać się z tematem „Jak usunąć swoje konto”.

SPRZECIW W pewnych okolicznościach, takich jak opisane w sekcji „Uzasadnione interesy” powyżej, użytkownik ma też prawo do wniesienia sprzeciwu dotyczącego przetwarzania przez nas informacji użytkownika. W takich przypadkach zaprzestaniemy przetwarzania informacji użytkownika, chyba że będziemy mieli przekonujące uzasadnienie prawne do kontynuacji przetwarzania lub gdy jest konieczne z przyczyn prawnych. Gdy używamy danych użytkownika w celu prowadzenia marketingu bezpośredniego, może on zawsze wnieść sprzeciw, używając linku rezygnacji z subskrypcji w takich wiadomościach, zmieniając ustawienia swojego konta (https://www.tumblr.com/settings/account) lub kontaktując się z nami (https://www.tumblr.com/support) .

ODWOŁANIE ZGODY W każdej chwili użytkownik ma prawo wycofać zgodę na przetwarzanie przez nas informacji użytkownika i używanie naszych Usług. Może udzielić zgody, wchodząc w interakcje z naszymi Usługami, i w podobny sposób może za ich pośrednictwem wycofać zgodę. Może postanowić usunąć swoje konto z serwisu Tumblr zgodnie z opisem powyżej.

Jeśli wycofa zgodę na używanie lub udostępnianie swoich informacji na potrzeby określone w niniejszej Polityce prywatności, może utracić dostęp do wszystkich (lub niektórych) naszych Usług. Możemy nie być w stanie oferować wszystkich (lub niektórych) Usług zgodnie z niniejszą Polityką prywatności i naszymi Warunkami świadczenia usług. W niektórych przypadkach możemy nadal przetwarzać informacje użytkownika po wycofaniu zgody, jeśli mamy ku temu podstawy prawne lub jeśli wycofano zgodę tylko na określone rodzaje przetwarzania. Możemy na przykład przechowywać informacje, jeśli wymaga tego zobowiązanie prawne.

SKARGA Niezależnie od innych praw użytkownik ma prawo do złożenia skargi na nas do lokalnej instytucji nadzorującej. Kliknij tutaj (http://ec.europa.eu/justice/data-protection/article-29/structure/data-protection-authorities/index_en.htm) , aby odnaleźć swoją lokalną instytucję nadzorującą.

TRANSFERY 

Ponieważ firma Tumblr jest firmą zlokalizowaną w USA, informacje użytkownika będą gromadzone i przetwarzane w USA. Stany Zjednoczone mają inne prawa ochrony danych i reguły związane z dostępem rządu do informacji oraz mogą nie mieć takich samych zabezpieczeń danych, jak w kraju użytkownika. Użytkownik może wybrać, czy chce korzystać z naszych Usług, czy też nie. Jeśli jednak chce ich używać, musi wyrazić zgodę na nasze Warunki świadczenia usług, które określają warunki umowy między nami i użytkownikiem. W zakresie, w jakim firma Tumblr musi przesyłać informacje użytkownika poza EOG, firma Tumblr polega na fakcie, że takie przesyłanie jest niezbędne w celu dostarczenia użytkownikowi naszych Usług zgodnie z umową między nami.

ZMIANY W NINIEJSZEJ POLITYCE PRYWATNOŚCI

Możemy czasami zmieniać niniejszą politykę prywatności, dlatego zachęcamy do jej przeglądania od czasu do czasu. Jeśli wprowadzimy istotne zmiany, powiadomimy użytkownika, publikując rzucającą się w oczy wiadomość o takich zmianach, zanim zaczną one obowiązywać, lub wysyłając powiadomienie bezpośrednio do użytkownika. Prosimy o sprawdzanie daty ostatniej modyfikacji, aby dowiedzieć się, kiedy Polityka prywatności została zaktualizowana.

GDZIE KIEROWAĆ PYTANIA I PROBLEMY

Jeśli użytkownik ma jakiekolwiek pytania lub problemy dotyczące prywatności podczas używania Usług, prosimy o kontakt się z nami (https://www.tumblr.com/support) .

LINK DO POPRZEDNICH WERSJI

Poniżej znajduje się link do poprzednich wersji naszej Polityki prywatności. Zapisaliśmy te wersje w witrynie GitHub, co pozwoli porównać różne wersje i sprawdzić, które warunki zostały zmienione:

http://github.com/tumblr/policy/commits/master/privacy-policy.txt
