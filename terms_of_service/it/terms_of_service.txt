CONDIZIONI GENERALI DI UTILIZZO DEL SERVIZIO 
Last Modified: 2024-09-06
Tumblr è una società degli Stati Uniti ed è soggetta alle leggi e alla giurisdizione statunitensi. La versione originale delle presenti Condizioni generali di utilizzo del Servizio (oltre a eventuali altre condizioni, informative o linee guida fornite all’utente) è in lingua inglese. Qualora una versione tradotta di queste Condizioni generali di utilizzo del Servizio (o eventuali altre condizioni, informative o linee guida fornite all’utente) differisca dalla versione in lingua inglese, quest’ultima è da ritenersi la versione ufficiale.
QUESTI TERMINI DI SERVIZIO CONTENGONO LE LIMITAZIONI DELLA RESPONSABILITÀ DI TUMBLR NELLA SEZIONE 15.


Ciao! Ti diamo il benvenuto sulle Condizioni generali di utilizzo del Servizio di Tumblr. Leggi attentamente questo documento prima di utilizzare il nostro sito, servizi o prodotti. Il presente documento è un contratto tra te e Tumblr. Abbiamo anche incluso diverse annotazioni che non fanno parte del contratto in sé, ma intendono risaltare le sezioni principali e aiutarti a comprendere il testo. Abbiamo cercato di essere chiari e diretti. Non esitare a contattarci (https://www.tumblr.com/support) per eventuali dubbi o suggerimenti!


1. ACCETTAZIONE DELLE CONDIZIONI GENERALI DI UTILIZZO DEL SERVIZIO

Ti invitiamo a leggere attentamente i presenti Termini di servizio e le nostre Linee guida utente (https://www.tumblr.com/policy/user-guidelines) (collettivamente, il CONTRATTO) prima di utilizzare tumblr.com (il SITO) e/o gli altri domini, siti web, prodotti, applicazioni, applicazioni mobili, servizi e/o Contenuti forniti da Tumblr, Inc. (tutti insieme al Sito, i SERVIZI) (Tumblr, Inc., una società del Delaware e consociata interamente controllata da Automattic Inc., una società del Delaware (AUTOMATTIC), collettivamente con i suoi agenti, rappresentanti, consulenti, dipendenti, funzionari e direttori , TUMBLR, NOI o NOSTRO). Utilizzando o accedendo ai Servizi, accetti di essere vincolato da tutti i termini e le condizioni del presente Contratto. Se non accetti tutti i termini e le condizioni del presente Contratto, non dovresti e non ti è consentito utilizzare i Servizi. I Servizi personalizzati di Tumblr non possono essere forniti e i termini del presente Contratto non possono essere applicati senza che Tumblr elabori le informazioni su di te e sugli altri utenti. Il trattamento delle informazioni che condividi con Tumblr è essenziale per i Servizi personalizzati che forniamo e che ti aspetti, inclusi i Contenuti personalizzati (come descritti di seguito) e gli annunci, ed è una parte necessaria della nostra esecuzione dell'accordo che abbiamo con te.

Desideriamo solo informarti che adesso Tumblr è parte di Automattic (https://automattic.com/), una società operante nel settore tecnologico che consente agli utenti di creare siti Web di impatto, raccontare le loro storie e trovare e far crescere il proprio pubblico; pertanto queste Condizioni generali di utilizzo del Servizio (https://www.tumblr.com/policy/en/terms-of-service) applicabili al tuo utilizzo di Tumblr, sono state aggiornate per riflettere tale modifica. Questa sezione include altresì un Accordo ai cui termini tu accetti di conformarti.


2. MODIFICHE AL PRESENTE ACCORDO

Tumblr si riserva il diritto di apportare modifiche ai presenti Termini di servizio o alle nostre Linee guida utente (https://www.tumblr.com/policy/user-guidelines) inviandoti notifica. Ti informeremo tramite pubblicazione della versione aggiornata dei Termini di servizio o delle Linee guida utente (https://www.tumblr.com/policy/user-guidelines) nei Servizi e, in alcuni casi, potremmo inviarti ulteriore notifica via email, o mediante i Servizi (ad esempio, mediante una notifica sulla Dashboard di Tumblr dell'utente o all'interno delle nostre applicazioni per telefoni cellulari). Le modifiche non si applicheranno retroattivamente. L'utente è responsabile di controllare e prendere conoscenza di tutte le modifiche apportate al presente Accordo.

È possibile che venga richiesto all'utente di controllare e accettare esplicitamente (o rifiutare) una versione modificata dell'Accordo. In tal caso, le modifiche diventeranno efficaci nel momento in cui l'utente accetterà la versione modificata dell'Accordo. Qualora l'utente non accetti, non gli sarà consentito utilizzare i Servizi.

Nei casi in cui non venga richiesto all'utente di accettare esplicitamente una versione modificata di questo Accordo, ma allo stesso sia stata inviata una notifica come sopra descritto, la versione modificata dell'Accordo diventerà efficace quattordici giorni dopo la pubblicazione della stessa e l'invio della relativa notifica all'utente. Decorso tale periodo, l'uso dei Servizi da parte dell'utente implica l'accettazione dei termini e condizioni dell'Accordo così come modificati. Se l'utente non accetta tali modifiche, non gli sarà consentito usufruire dei Servizi, e pertanto dovrà interromperne l'utilizzo.

Si noti che qualora l'utente abbia pagato in anticipo un qualsiasi Servizio a Pagamento (come di seguito definito) prima che fosse apportata una modifica al presente Accordo, l'utilizzo di tale Servizio a Pagamento viene regolato dalla versione dell'Accordo vigente al momento in cui Tumblr ha ricevuto il pagamento anticipato da parte dell'utente.

Il continuo miglioramento ed espansione di Tumblr implica l'apporto di modifiche alle presenti Condizioni generali di utilizzo del Servizio. Ogni qualvolta verrà apportata una modifica, l'utente sarà informato. Tumblr introdurrà anche la pratica di pubblicare le versioni precedenti per facilitare la comprensione dei cambiamenti/aggiunte/eliminazioni apportate. Per consultare le versioni precedenti, occorre scorrere fino alla fine il presente documento.


3. UTILIZZO DEI SERVIZI

REQUISITI:

You may not use the Services, provide any personal information to Tumblr, or otherwise submit personal information through the Services (including, for example, a name, address, telephone number, or email address) if you are under the Minimum Age. The Minimum Age is (i) thirteen (13), (ii) sixteen (16) for users in the European Union or the United Kingdom, or (iii) eighteen (18) for certain features. You may only use the Services if you can form a binding contract with Tumblr and are not legally prohibited from using the Services.

Devi aver raggiunto l’Età minima per utilizzare Tumblr. Questa regola deve essere assolutamente rispettata. "Ma io sono abbastanza grande!" potresti dire. No, ci dispiace. Se non hai raggiunto l’Età minima, non utilizzare Tumblr. Chiedi ai tuoi genitori una Playstation 4 o prova a leggere dei libri.

MODIFICHE E LIMITAZIONI AL SERVIZIO:

I Servizi cambiano spesso, pertanto forma e funzionalità potrebbero venire modificate senza alcun preavviso all'utente. Tumblr si riserva il diritto di prevedere limitazioni su, e in relazione all'utilizzo dei Servizi, a sua esclusiva discrezione e in qualsiasi momento, con o senza preavviso. Tumblr potrebbe inoltre imporre limiti a determinati Servizi o a parti di tali Servizi o limitare parzialmente o interamente l'accesso dell'utente ai Servizi senza preavviso o responsabilità. In qualsiasi momento, Tumblr può modificare, sospendere o interrompere tutti o alcuni dei Servizi, inclusa la disponibilità di qualsiasi prodotto, funzione, database o Contenuto (come di seguito definito). Inoltre, in qualsiasi momento Tumblr può terminare o sospendere gli Account (come di seguito definiti) a sua esclusiva discrezione.

Tumblr è una piattaforma in continua evoluzione. Presentando continuamente nuovi prodotti, servizi e funzioni, è necessario disporre di flessibilità per effettuare modifiche, imporre limiti e occasionalmente sospendere o terminare determinate offerte (come, ad esempio, le funzioni che non hanno successo). Possiamo anche terminare o sospendere qualsiasi account in qualsiasi momento. Sembra un atteggiamento severo, ma ci avvaliamo di tale potere quando sussiste un motivo, come descritto nei presenti Termini di Servizio, nella nostra Informativa sulla Privacy (https://www.tumblr.com/privacy/automattic) e nelle nostre Linee guida utente (https://www.tumblr.com/policy/user-guidelines).

LIMITAZIONI RELATIVE ALL'UTILIZZO AUTOMATICO:

L'utente non può, senza previa autorizzazione scritta, eseguire alcuna delle seguenti operazioni durante l'accesso o l'utilizzo dei Servizi: (a) alterare o utilizzare aree non pubbliche dei Servizi, o il computer o i sistemi di distribuzione di Tumblr e/o dei fornitori di servizi; (b) sondare, scansionare o testare qualsiasi sistema o rete (in particolare per le vulnerabilità), o altrimenti tentare di violare o eludere qualsiasi misura di sicurezza o autenticazione; (c) accedere o inoltrarsi o tentare di accedere o inoltrarsi nei Servizi con qualsiasi mezzo (automatizzato o altro) diverso dalle nostre interfacce pubblicate e attualmente disponibili fornite da Tumblr (e solo in base a tali termini e condizioni) o previo consenso dal file robots.txt di Tumblr o altri meccanismi di esclusione dei robot; (d) eliminare i Servizi, e in particolare eliminare i Contenuti (come definiti di seguito) dai Servizi; (e) utilizzare i Servizi per inviare informazioni di identificazione della fonte alterate, ingannevoli o false, incluso, senza limitazioni, la falsificazione di intestazioni di pacchetti TCP-IP o intestazioni di posta elettronica; o (f) interferire con, o interrompere (o tentare di farlo), l'accesso di qualsiasi altro utente dei Servizi, host o rete, incluso, senza limitazione, l'invio di un virus, lo spamming o il sovraccarico dei Servizi, o mediante l'uso programmato dei Servizi in modo tale da interferire o creare un onere eccessivo sui Servizi.

Non commettere azioni in grado di nuocere a Tumblr o ad altri utenti. In questa sezione, sono elencati alcuni esempi tipici di azioni nocive.

SISTEMI DI RACCOMANDAZIONE:

Per avere più informazioni su come vengano mostrati i contenuti nei feed di Tumblr e su come usiamo i sistemi di raccomandazione per mostrarti contenuti che crediamo ti piacciano, per favore leggi questo articolo del Centro assistenza (https://tumblr.zendesk.com/hc/en-us/articles/20873211911319).


4. REGISTRAZIONE, URL DI TUMBLR E SICUREZZA

Come condizione per l'utilizzo di determinati Servizi e affinché questi possano essere forniti all'utente, potrebbe essere necessario creare un account (ACCOUNT), fornire informazioni relative all'età e un indirizzo email, nonché selezionare una password e un nome utente Tumblr, che fungerà da link predefinito per il blog Tumblr anch'esso predefinito, che avrà la seguente forma [nomeutente].tumblr.com (URL DI TUMBLR). L'utente deve selezionare un URL di Tumblr diverso per ciascun nuovo blog creato.

L'utente accetta di fornire a Tumblr, ai fini della registrazione, informazioni complete, accurate e aggiornate, specialmente riguardo all'indirizzo email.

È di importanza fondamentale che l'indirizzo email associato all'account di Tumblr dell'utente sia accurato e aggiornato. Qualora l'utente dimentichi la password o, peggio, sia vittima di un attacco di phishing fraudolento, un indirizzo email funzionante risulta spesso l'unico modo che ci consente di recuperare l'account dell'utente.

L'utente è inoltre responsabile di mantenere la riservatezza della password e della sicurezza del proprio Account e notificherà immediatamente a Tumblr qualsiasi perdita, furto o uso non autorizzato, effettivo o sospetto, del proprio Account o password.


5. PRIVACY

Per informazioni sul modo in cui Tumblr raccoglie, utilizza e condivide le informazioni dell'utente, si consulti la nostra Informativa sulla Privacy  (https://www.tumblr.com/privacy/automattic) Utilizzando i Servizi l'utente accetta di aver letto l'Informativa sulla Privacy, in cui viene descritto il modo in cui noi raccogliamo, utilizziamo e condividiamo (come indicato nell'Informativa sulla Privacy) tali informazioni, incluso il loro trasferimento negli Stati Uniti e/o verso altri Paesi ai fini della loro archiviazione, trattamento e utilizzo da parte di Tumblr e delle società sue Affiliate (come di seguito definite).


6. CONTENUTO E CONTENUTO DELL'UTENTE

DEFINIZIONI:

Ai fini del presente Accordo: (1) il termine "CONTENUTO" indica un'espressione creativa e include, senza limitazione alcuna, video, audio, fotografie, immagini, illustrazioni, animazioni, logo, strumenti, post scritti, risposte, commenti, informazioni, dati, testi, software, script, file eseguibili, grafiche, Temi (come sotto definiti) e funzioni interattive che possano essere generati, forniti o resi fruibili mediante i Servizi; (2) il termine "CONTENUTO DELL'UTENTE" indica il contenuto che tu o qualsiasi altro utilizzatore dei Servizi (collettivamente "L'UTENTE") invia, trasferisce o fornisce ai Servizi. Il contenuto include, senza limitazioni, tutti i Contenuti dell'utente.

DIRITTI DELL'UTENTE RELATIVI AL CONTENUTO UTENTE:

Gli utenti mantengono la proprietà e/o ogni altro diritto sul Contenuto dell'utente, e Tumblr e/o le terze parti mantengono la proprietà e/o ogni altro diritto su tutti i Contenuti che non siano di proprietà dell'utente.

L'utente mantiene la titolarità di qualsiasi proprietà intellettuale resa pubblica su Tumblr.

LICENZA A TUMBLR DEL CONTENUTO DELL'UTENTE:

Quando fornisci Contenuti utente a Tumblr tramite i Servizi, concedi a Tumblr un diritto e una licenza non esclusivi, mondiali, esenti da royalty, cedibili in sublicenza e trasferibili per utilizzare, ospitare, archiviare, memorizzare nella cache, riprodurre, pubblicare, visualizzare (pubblicamente o altrimenti) eseguire (pubblicamente o in altro modo), distribuire, trasmettere, modificare, adattare (incluso, senza limitazioni, al fine di conformarsi ai requisiti di qualsiasi rete, dispositivo, servizio o supporto attraverso il quale i Servizi sono disponibili) e creare opere derivanti da tali Contenuti utente. I diritti che concedi in questa licenza hanno lo scopo limitato di consentire a Tumblr di gestire i Servizi in conformità con la loro funzionalità, migliorare e promuovere i Servizi e sviluppare nuovi Servizi. Il riferimento in questa licenza alla "creazione di opere derivate" non intende conferire a Tumblr il diritto di apportare modifiche editoriali sostanziali o derivazioni, ma, ad esempio, abilita il REBLOGGING, che consente agli utenti di Tumblr di ridistribuire i Contenuti utente da un blog Tumblr a un altro in modo da consentire loro di aggiungere il proprio testo o altro contenuto prima o dopo il Contenuto utente.

Quando l'utente carica le proprie creazioni su Tumblr, fornisce l'autorizzazione a rendere tali creazioni disponibili in tutti i modi previsti da Tumblr (ad esempio, mediante il blog dell'utente, gli RSS, la Dashboard di Tumblr e così via). Tumblr non intende porre in essere alcuna azione che non sia stata prevista dall'utente.

Ulteriori informazioni da segnalare: gli innumerevoli blog di Tumblr sono stati creati per dare origine a libri, film, marchi e altro. Risulta superfluo ricordare che tutte le royalty o rimborsi ottenuti dall'utente per le proprie creazioni appartengono interamente all'utente. Sono opere di proprietà dell'utente e Tumblr è orgogliosa di aver collaborato (seppure in piccola parte) a tale successo.

L'utente inoltre accetta che la presente licenza include il diritto per Tumblr di rendere tutto il Contenuto pubblico disponibile alle terze parti selezionate da Tumblr, in modo tale che tali terze parti possano vendere e/o analizzare tale Contenuto su altri supporti e servizi.

Con "rendere tutto il Contenuto pubblico disponibile" ai partner di Tumblr si intende, a titolo meramente esemplificativo, la distribuzione o l'analisi concesse su licenza al c.d. "flusso" di Tumblr, che rappresenta un feed in tempo reale di tutte le attività pubbliche realizzate su Tumblr per partner quali i motori di ricerca.

Si noti inoltre che questa licenza relativa al Contenuto utente rimane in vigore anche successivamente all'interruzione da parte dell'utente dell'utilizzo dei Servizi, fondamentalmente per la natura social del contenuto condiviso mediante i Servizi di Tumblr. Infatti, quando l'utente mette pubblicamente a disposizione un contenuto, altri utenti possono scegliere di commentarlo, rendendo quindi il contenuto parte di una conversazione social che, se fosse eliminato in un secondo momento, costituirebbe un atto di censura retroattivo ai danni di altri utenti.

Un fattore da considerare prima di realizzare un post: quando l'utente pubblica un contenuto su Internet, risulta praticamente impossibile eliminarne tutte le copie.

L'utente accetta inoltre di rispettare i diritti di proprietà intellettuale di altri utenti e dichiara e garantisce di disporre di tutti i diritti necessari per concedere a Tumblr la licenza in relazione a tutti i Contenuti utente che crei.

Tumblr può aggiungere, a sua discrezione, il codice delle sue affiliate ai link pubblicati su Tumblr, a patto che l'utente non abbia precedentemente incluso il codice delle sue affiliate nell'apposito link. Gli utenti possono disattivare questa funzione qui (https://www.tumblr.com/settings/blog).

LICENZA DEI CONTENUTI ALL'UTENTE:

In quanto utilizzatore dei Servizi, Tumblr concede all'utente una licenza a livello mondiale, revocabile, non esclusiva, non sub-licenziabile e non trasferibile, da scaricare, memorizzare, visualizzare, mostrare, eseguire, ridistribuire e per creare opere derivate del contenuto solamente in relazione all'utilizzo da parte dell'utente dei Servizi e in stretta osservanza delle funzionalità e limitazioni dei Servizi medesimi (inclusi, senza limitazione, i Servizi a Pagamento, come definiti di seguito). Ciò significa, ad esempio, che Tumblr concede in licenza il contenuto all'utente per finalità di re-blog.

RISPETTO DELLE LINEE GUIDA UTENTE:

Ti impegni a non violare le Linee guida utente (https://www.tumblr.com/policy/user-guidelines) di Tumblr. Queste Linee guida forniscono informazioni su alcune categorie di contenuto che sono dannose per la nostra community. Violando le Linee guida potresti non poter più usare Tumblr.

CANCELLAZIONE ED ELIMINAZIONE:

A seguito della cancellazione del tuo Account, o una volta eliminate determinate parti del Contenuto utente dai Servizi, Tumblr farà quanto possibile per rendere tale Contenuto utente inaccessibile, cessarne l'utilizzo e, se previsto dall'Informativa sulla Privacy applicabile, eliminare i dati del tuo Account e/o Contenuto utente, salvo che non sia consentito o richiesto conservare questi dati conformemente alle disposizioni di legge; tuttavia, l'utente riconosce e accetta che: (a) il Contenuto utente eliminato può continuare a risiedere nella memoria della cache o nei backup per un ragionevole periodo di tempo e che (b) le copie o i riferimenti al Contenuto utente possono non essere rimosse integralmente (ad esempio, come nel caso di ripubblicazione su blog). L'utente può eliminare il suo account in qualsiasi momento qui (https://www.tumblr.com/account/delete).


7. DISPOSIZIONI SPECIFICHE PER GLI SVILUPPATORI DI APPLICAZIONI

Se sviluppi software o servizi basati sui Servizi o su qualsiasi Contenuto, sia utilizzando l'Interfaccia di Programmazione delle Applicazioni Tumblr (https://www.tumblr.com/developers) o no, accetti e ti impegni a rispettare il Contratto di Licenza per API e Sviluppatori di Applicazioni di Tumblr (https://www.tumblr.com/docs/api_agreement).


8. USO DEI MARCHI

Qualsiasi utilizzo dei marchi, brand, logo e altri beni simili di Tumblr collegati ai Servizi devono utilizzare il branding approvato di Tumblr (https://www.tumblr.com/logo) e devono essere conformi alle Linee guida dei Marchi di Tumblr (https://www.tumblr.com/docs/trademark_guidelines).


9. TEMI

Tumblr mette a disposizione un codice HTML e CSS specifico ("CODICE MODELLO DI TUMBLR") per la progettazione e il layout delle pagine del blog che possono essere utilizzati su alcuni Servizi ("TEMI"). Determinati Temi sono disponibili per l'acquisto come Servizio a Pagamento (come definito di seguito) (tali Temi sono indicati di seguito come "TEMI PREMIUM"). I Temi Premium acquistati non possono essere trasferiti tra diversi Account, blog o Servizi presenti su un unico Account e sono soggetti alle condizioni di pagamento descritte nel presente documento.

Tumblr concede all'utente una licenza per personalizzare il Codice Modello di Tumblr al fine di creare i propri Temi da utilizzare sulle pagine del proprio blog (ciascuno detto TEMA PERSONALIZZATO). Se l'utente lo desidera, può anche contribuire affinché i suoi Temi Personalizzati vengano utilizzati da altri utenti come Contenuto utente. Tuttavia, come condizione di questa licenza che consente all'utente di creare Temi Personalizzati, l'utente accetta di non distribuire tali Temi Personalizzati da posizioni diverse da quelle di proprietà di Tumblr o da siti web non approvati, senza il nostro permesso, come indicato nelle nostre Linee guida utente (https://www.tumblr.com/policy/user-guidelines).

Si noti inoltre che altri utenti possono utilizzare i Temi Personalizzati dell'utente una volta che questi siano stati rimossi dalla distribuzione. Con il presente Accordo concedi agli utenti una licenza irrevocabile per utilizzare quei Temi Personalizzati così come forniti dall'utente. In altre parole, l'utente può rimuovere e interrompere la distribuzione dei propri Temi Personalizzati ma gli utenti che li stanno già utilizzando potranno continuare a farlo.

Per sviluppare e distribuire i Temi Personalizzati che sono Temi Premium, ti invitiamo a contattarci (https://www.tumblr.com/support).


10. SERVIZI A PAGAMENTO

Alcuni dei Servizi richiedono il pagamento di commissioni (i SERVIZI A PAGAMENTO, inclusi, a titolo esemplificativo, temi Premium, Blaze e  abbonamenti). Tutte le commissioni sono espresse in dollari statunitensi. Dovrai pagare tutte le tariffe applicabili, come descritto nei Servizi applicabili, in relazione a tali Servizi, e qualsiasi tassa o costo aggiuntivo correlato.

I Servizi a Pagamento sono licenze limitate che consentono all'utente l'utilizzo di specifiche funzioni a pagamento dei Servizi. L'utilizzo di termini quali vendere, vendita, comprare, acquisto o espressioni simili fanno tutte riferimento all'acquisizione da parte dell'utente di una licenza a utilizzare i Servizi a Pagamento e non rappresenta alcun trasferimento di nessun diritto, titolo o proprietà di alcun tipo. L'utente non può concedere nuovamente in licenza, rivendere, trasferire o scambiare i Servizi a Pagamento all'interno o al di fuori dei Servizi, salvo non sia espressamente consentito dalle condizioni che regolano tali Servizi a Pagamento.

Tumblr può, a sua esclusiva discrezione, modificare la funzionalità o eliminare Servizi a Pagamento o i termini e le condizioni ai sensi dei quali i Servizi a Pagamento vengono forniti.

Gli acquisti dei Servizi a Pagamento sono definitivi e non rimborsabili (specialmente per quei Servizi a Pagamento che possono essere utilizzati immediatamente, quali ad esempio le Promozioni, come di seguito definite), salvo Tumblr, a sua esclusiva discrezione, preveda diversamente e in ogni caso conformemente alle condizioni che regolano ciascun Servizio a Pagamento. La chiusura dell'Account dell'utente o il venir meno dei diritti dell'utente stesso previsti dal presente Accordo, possono causare la perdita dei Servizi a Pagamento acquistati. Ad esempio, se l'Account dell'utente è stato sospeso, l'utente perde la licenza relativa a qualsiasi Tema Premium acquistato.

In qualsiasi momento, Tumblr può modificare i prezzi stabiliti per i Servizi a Pagamento. Nella misura in cui sia applicabile, Tumblr avviserà l'utente con ragionevole preavviso di qualsiasi modifica apportata ai prezzi pubblicando le nuove tariffe su o mediante i Servizi a pagamento pertinenti e/o inviando una notifica via email. Qualora l'utente non desideri pagare le nuove tariffe, può scegliere di non effettuare l'acquisto o di cancellare il Servizio a pagamento prima che la modifica delle tariffe sia efficace.


11. PAGAMENTI RICORRENTI:

Alcuni servizi a pagamento su Tumblr si rinnovano automaticamente come abbonamenti ricorrenti ("ABBONAMENTI"). Gli abbonamenti vengono addebitati su base mensile o annuale ("PERIODO DI ABBONAMENTO") per l'importo ricorrente mostrato al momento dell'iscrizione ("QUOTA DI ABBONAMENTO"). Se ti sei abbonato durante una promozione, hai utilizzato un codice coupon o hai ricevuto in altro modo uno sconto, il tuo abbonamento si rinnoverà automaticamente per l'intera quota di abbonamento alla fine del periodo di sconto.

ISCRIVENDOTI A UN ABBONAMENTO, AUTORIZZI L'ADDEBITO AUTOMATICO DELLA QUOTA DI ABBONAMENTO (ED EVENTUALI TASSE APPLICABILI) SUL METODO DI PAGAMENTO DESIGNATO ALL'INIZIO DI CIASCUN PERIODO DI ABBONAMENTO FINO A QUANDO NON ANNULLI L'ABBONAMENTO O I PAGAMENTI NON SONO ALTRIMENTI TERMINATI PERCHÉ L'ABBONAMENTO È STATO TERMINATO PER ALTRI MOTIVI.

È NECESSARIO ANNULLARE L'ABBONAMENTO ALMENO 14 GIORNI PRIMA DELLA FINE DEL PERIODO DI ABBONAMENTO CORRENTE PER EVITARE CHE VENGA ADDEBITATO IL PERIODO DI ABBONAMENTO SUCCESSIVO.

SE TI SEI REGISTRATO TRAMITE IL SITO TUMBLR, PUOI MODIFICARE IL TUO METODO DI PAGAMENTO O ANNULLARE LE TUE ISCRIZIONI SU: www.tumblr.com/settings/subscriptions (https://www.tumblr.com/settings/subscriptions). SE TI SEI REGISTRATO UTILIZZANDO UNA PIATTAFORMA DI PAGAMENTO IN-APP, AD ESEMPIO TRAMITE UN DISPOSITIVO APPLE O ANDROID, DEVI MODIFICARE IL TUO METODO DI PAGAMENTO O ANNULLARE LE TUE ISCRIZIONI DIRETTAMENTE CON QUELLA PIATTAFORMA.


12. NOMI DI DOMINIO

Potremmo collaborare con registrar di terze parti per fornire servizi di nomi di dominio. Quando registri un dominio su Tumblr o trasferisci un dominio esistente su Tumblr, si applicano le politiche del rispettivo registro e sei vincolato dai termini e condizioni del registrar pertinente. A seconda del dominio, potresti essere soggetto ai termini del Contratto di registrazione automatica del nome di dominio (https://wordpress.com/automattic-domain-name-registration-agreement/), o del Contratto di registrazione di Key-Systems GmbH (https://www.centralnicreseller.com/en/registration-agreement?rrp), in aggiunta al presente Contratto. Quando registri un dominio, ti viene presentato e accetti il ​​contratto di registrazione del dominio applicabile. Se non ne hai preso nota, consulta la pagina Contratti di registrazione del dominio (https://help.tumblr.com/hc/articles/14449316040087#domain-registration-agreement) per determinare quali contratti di registrazione del dominio si applicano a te e ai tuoi domini. Questi termini del registrar sono incorporati per riferimento nel presente Accordo.

Il tuo dominio è inoltre soggetto alle politiche della Internet Corporation for Assigned Names and Numbers ("ICANN") e puoi leggere i tuoi diritti e responsabilità come registrante di un nome di dominio (https://www.icann.org/resources/pages/responsibilities-2014-03-14-en).

Quando registri un dominio, ti viene richiesto di fornire informazioni di registrazione complete e accurate e devi mantenere queste informazioni aggiornate.

Per ulteriori informazioni sulla registrazione del tuo dominio, come le tariffe associate, come aggiornare le tue informazioni di contatto o cosa succede durante il processo di scadenza del dominio, consulta il documento di supporto di Domains (https://help.tumblr.com/hc/articles/14449316040087).


13. ESCLUSIONE DI GARANZIA; SERVIZI DISPONIBILI SU BASE "COSÌ COM'È"

L'accesso e l'utilizzo dei Servizi o di qualsiasi Contenuto è a proprio rischio. L'UTENTE COMPRENDE E ACCETTA CHE I SERVIZI SONO FORNITI "COSÌ COME SONO" E "COME DISPONIBILI". SENZA LIMITARE QUANTO SOPRA, NELLA MISURA MASSIMA CONSENTITA DALLA LEGGE, TUMBLR DECLINA OGNI GARANZIA, ESPRESSA O IMPLICITA, DI COMMERCIABILITÀ, IDONEITÀ PER UNO SCOPO PARTICOLARE O NON VIOLAZIONE. Tumblr non rilascia dichiarazioni o garanzie di alcun tipo in relazione ai Servizi, inclusa qualsiasi dichiarazione o garanzia che l'uso dei Servizi sarà (a) tempestivo, ininterrotto o privo di errori o che opererà in combinazione con qualsiasi altro hardware, software, sistema , o dati, (b) soddisferà le vostre esigenze o aspettative, (c) sarà privo di errori o che i difetti verranno corretti, (d) sarà privo di virus o altri componenti dannosi; o (e) sarà completamente sicuro o che le informazioni che condividi con noi saranno al sicuro. Tumblr inoltre non rilascia dichiarazioni o garanzie di alcun tipo in relazione ai contenuti; i Contenuti utente, in particolare, sono forniti da e di esclusiva responsabilità degli utenti che forniscono tali contenuti. Nessun consiglio o informazione, orale o scritta, ottenuta da Tumblr o tramite i Servizi, creerà alcuna garanzia non espressamente fornita nel presente documento.


14. LIMITAZIONE DI TEMPO PER RECLAMI ED ESENZIONI DA RESPONSABILITÀ

L'utente accetta che ogni reclamo che possa derivare da o essere inerente al presente Accordo o alla relazione tra l'utente e Tumblr, debba essere presentato entro un anno dal momento in cui tale reclamo occorre; diversamente, il diritto di sollevare qualsivoglia reclamo da parte dell'utente si intende definitivamente rinunciato.

Inoltre, l'utente esonera, nella misura massima consentita dalla legge, Tumblr e i suoi dipendenti, agenti, consulenti, direttori, azionisti, qualsiasi altra persona o entità che direttamente o indirettamente controlla, sia sotto il controllo congiunto con o sia direttamente o indirettamente controllata da, Tumblr (le "Affiliate di Tumblr"), da responsabilità, obbligazioni, reclami, pretese e/o danni (effettivi e consequenziali) di qualsiasi genere o natura, noti o sconosciuti (ivi inclusi, senza limitazione alcuna, contestazioni di azioni colpose), derivati da o correlati a quanto riportato di seguito:

Controversie tra utenti, comprese quelle tra te e altri utenti.

In generale, l'operato di terze parti (ovvero, individui o entità diverse da Tumblr o dalle Affiliate di Tumblr), inclusi siti e servizi di terze parti.

Controversie relative a qualsiasi utilizzo o azione intrapresa sull'Account dall'utente o da una terza parte.

Reclami concernenti l'accesso non autorizzato a qualsiasi comunicazione di dati relative all'Account dell'utente o al Contenuto memorizzato nel o relativo all'Account dell'utente, ivi inclusi, senza limitazione alcuna, l'intercettazione non autorizzata, l'uso o l'alterazione di tali comunicazioni o del Contenuto dell'utente. Per chiarezza, sono inclusi tutti i reclami concernenti la sicurezza delle credenziali dell'Account.

Reclami relativi a qualsiasi incontro faccia a faccia in qualsiasi modo correlato a Tumblr in qualsiasi sede ("INCONTRO"), inclusi, senza limitazione, reclami relativi ad azioni od omissioni di utenti o terze parti che organizzano, partecipano o vengono altrimenti coinvolti in qualsiasi incontro. Se non diversamente ed espressamente comunicato per iscritto, Tumblr non sponsorizza, supervisiona o controlla in alcun modo gli incontri.

Se l'utente è residente in California, rinuncia al Codice civile della California § 1542, ai sensi del quale: "Una rinuncia generica non si estende ai reclami che il creditore non conosce o di cui lo stesso non sospetta l'esistenza a suo favore al momento della sottoscrizione della rinuncia stessa, e che, se li avesse conosciuti, avrebbero materialmente influito sull'accordo con il debitore."


15. LIMITAZIONE DI RESPONSABILITÀ

NELLA MISURA MASSIMA CONSENTITA DALLA LEGGE APPLICABILE, TUMBLR E LE AFFILIATE TUMBLR NON SARANNO RESPONSABILI PER: (A) DANNI INDIRETTI, ACCIDENTALI, PUNITIVI O CONSEQUENZIALI DI ALCUN TIPO; (B) PERDITA DI: PROFITTI, RICAVI, DATI, UTILIZZO, AVVIAMENTO O ALTRE PERDITE INTANGIBILI; (C) DANNI RELATIVI AL TUO ACCESSO, UTILIZZO O IMPOSSIBILITÀ DI ACCEDERE O UTILIZZARE I SERVIZI; (D) DANNI RELATIVI A QUALSIASI CONDOTTA O CONTENUTO DI QUALSIASI TERZA PARTE O UTENTE CHE UTILIZZANO I SERVIZI, COMPRESI SENZA LIMITAZIONI, CONDOTTA O CONTENUTO DIFFAMATORIO, OFFENSIVO O ILLEGALE; E/O (E) DANNI IN QUALSIASI MODO RELATIVI A QUALSIASI CONTENUTO. QUESTA LIMITAZIONE SI APPLICA A TUTTI I RECLAMI, SIA BASATI SU GARANZIA, CONTRATTO, ILLECITO O QUALSIASI ALTRA TEORIA LEGALE, CHE TUMBLR SIA STATA INFORMATA O MENO DELLA POSSIBILITÀ DI TALI DANNI, E INOLTRE DOVE SI RISCONTRA CHE UN QUALSIASI RIMEDIO QUI INDICATO HA FALLITO IL SUO SCOPO ESSENZIALE.

NELLA MISURA MASSIMA CONSENTITA DALLA LEGGE APPLICABILE, LA RESPONSABILITÀ COMPLESSIVA DI TUMBLR E DELLE AFFILIATE DI TUMBLR PER QUALSIVOGLIA RECLAMO AI SENSI DEL PRESENTE ACCORDO, IVI INCLUSA OGNI GARANZIA IMPLICITA, È LIMITATA ALLA SOMMA MASSIMA DI CENTO DOLLARI (US $100,00) O ALLA SOMMA PAGATA DALL'UTENTE PER L'UTILIZZO DEI SERVIZI.


16. ESCLUSIONI ALLE GARANZIE E LIMITAZIONE DI RESPONSABILITÀ

Alcune giurisdizioni potrebbero non consentire l'esclusione di determinate garanzie o l'esclusione/limitazione di responsabilità come stabilito nelle Sezioni 13 e 15, pertanto le limitazioni di cui sopra potrebbero non essere applicabili.


17. RISOLUZIONE

Ciascuna parte può terminare il presente Accordo in qualsiasi momento mediante notifica all'altra parte. Tumblr può terminare o sospendere immediatamente l'accesso dell'utente o la possibilità per l'utente di utilizzare alcuni o tutti i Servizi, senza alcun preavviso o senza alcuna responsabilità, per qualsivoglia ragione o senza alcun motivo, inclusa, senza limitazioni alcuna, la violazione da parte dell'utente dei termini e condizioni del presente Accordo. In particolare, Tumblr può cessare o sospendere immediatamente gli Account che sono stati segnalati per aver ripetutamente infranto i diritti di copyright.

Una volta terminato l'accesso o la possibilità di utilizzare i Servizi, inclusa, senza limitazione alcuna, la sospensione dell'Account dell'utente a un Servizio, il diritto dell'utente di utilizzare o accedere a quel Servizio e a tutti i suoi Contenuti cesserà immediatamente. Tutte le previsioni del presente Accordo, che per loro natura continueranno a essere applicabili, continueranno a trovare applicazione, ivi incluse, senza limitazione alcuna, le clausole sulla proprietà e le limitazioni alle garanzie e della responsabilità. La cessazione del diritto di accesso e utilizzo dei Servizi da parte dell'utente non lo solleva da alcuna obbligazione derivante da o nascente precedentemente a tale cessazione, né limita alcuna responsabilità dell'utente verso Tumblr o eventuali terze parti e, qualora sia un utente residente nello Spazio Economico Europeo, non lo priva dei suoi diritti descritti nell'Informativa sulla Privacy.


18. SCELTA DELLA LEGGE E DEL FORO

L'utente e Tumblr accettano di risolvere ogni reclamo o controversia, sia essa per legge o equità, derivate dal presente Accordo o dai Servizi, conformemente alla presente Sezione o come concordato tra Tumblr e l'utente per iscritto. Prima di ricorrere a una risoluzione formale della controversia, incoraggiamo caldamente l'utente a contattarci (https://www.tumblr.com/support) per trovare una soluzione.

LEGGE E FORO COMPETENTE PER LE CONTROVERSIE LEGALI:

Tutti gli aspetti del presente Accordo saranno regolati dalle leggi dello Stato di New York in quanto applicabili agli accordi conclusi, e che devono essere integralmente eseguiti, sul territorio di New York tra residenti di New York, in deroga a qualsiasi principio applicabile ai conflitti di leggi. L'utente accetta che ogni reclamo o controversia che possa avere nei confronti di Tumblr sia decisa esclusivamente da un tribunale statale o federale della Contea di New York, New York, salvo diverso accordo tra le parti. L'utente accetta di assoggettarsi alla giurisdizione personale dei tribunali ubicati nella Contea di New York, New York, allo scopo di discutere qualsivoglia reclamo o controversia.

Se l'utente è (a) un'agenzia o entità governativa locale, statale o federale degli Stati Uniti, (b) che utilizza i Servizi in veste ufficiale e (c) legalmente non è in grado di accettare le clausole presenti in questa Sezione, allora la presente Sezione non troverà applicazione. Per tali entità, il presente Accordo e ogni relativa azione saranno governati dalle leggi degli Stati Uniti d'America, in deroga a qualsiasi principio applicabile ai conflitti di leggi, e, in mancanza di leggi federali e nella misura consentita dalle leggi federali, dalle leggi dello Stato di New York, escludendo la scelta del foro competente.


19. VARIE

Il presente Accordo, come di volta in volta modificato, costituisce l'accordo integrale tra l'utente e Tumblr relativamente all'oggetto del contratto stesso. Questo Accordo sostituisce tutti gli accordi e intese informali, precedenti o contemporanei, scritti o orali, relativi all'oggetto dello stesso e costituisce l'intero e unico accordo tra le parti. Il mancato esercizio di ciascuna parte, in qualsiasi modo, di uno dei diritti qui previsti non costituisce una rinuncia a ogni ulteriore diritto previsto dal presente Accordo. Qualora una qualsiasi previsione di questo Accordo sia ritenuta nulla o inapplicabile, tale previsione sarà eliminata o applicata nella misura massima necessaria, in modo tale che l'Accordo rimanga valido e applicabile. L'utente non ha facoltà di cedere, trasferire o sub-licenziare il presente Accordo se non previa autorizzazione scritta di Tumblr. Tumblr può cedere il presente Accordo, in tutto o in parte, in qualsiasi momento senza l'autorizzazione dell'utente. Il presente Accordo, non crea alcun rapporto di agenzia, partnership, responsabilità condivisa, joint venture o dipendenza e l'utente non dispone di alcuna autorità per vincolare Tumblr sotto qualsivoglia profilo. Qualsiasi comunicazione rivolta a Tumblr, richiesta o autorizzata dal presente Accordo, deve essere inviata in forma scritta e sarà considerata valida al ricevimento della stessa, quando consegnata personalmente da un corriere espresso riconosciuto nazionalmente, tramite posta prioritaria, posta raccomandata o posta certificata, o in buste preaffrancate, a

Tumblr, Inc. (Automattic)
60 29th Street #343
San Francisco, CA 94110
ATTN: LEGAL DEPARTMENT



20. DISPOSIZIONI SPECIALI PER GLI UTENTI CHE SI TROVANO AL DI FUORI DEGLI STATI UNITI

Tumblr fornisce prodotti e servizi globali e consente a una comunità globale di persone di condividere e seguire le cose che amano. I server e le operazioni di Tumblr si trovano, tuttavia, negli Stati Uniti e le politiche e le procedure di Tumblr si basano sulla legge degli Stati Uniti. Pertanto, le seguenti disposizioni si applicano specificamente agli utenti che si trovano al di fuori degli Stati Uniti: (1) riconosci che trasferiremo, memorizzeremo ed elaboreremo le tue informazioni, inclusi ma non limitati a Contenuti utente e qualsiasi informazione personale, negli Stati Uniti e/o altri paesi al fine di fornirti i Servizi ed eseguire il presente Accordo; e (2) se si utilizzano i Servizi da un paese sottoposto a embargo da parte degli Stati Uniti o si è nell'elenco dei "Cittadini appositamente designati" del Dipartimento del Tesoro degli Stati Uniti, l'utente accetta di non impegnarsi in transazioni finanziarie o condurre attività commerciali utilizzando o tramite i Servizi (ad esempio, l'acquisto di Temi Premium).

INVIA UN AVVISO DI VIOLAZIONE 


21. POLITICA SUL COPYRIGHT DMCA

Tumblr ha adottato la seguente policy rispetto alla violazione del copyright sui Servizi, conformemente al Digital Millennium Copyright Act (https://www.loc.gov/copyright/legislation/dmca.pdf) (il "DMCA"). L'indirizzo dell'Agente Designato di Tumblr per le richieste di rimozione per violazione del copyright ("AGENTE DESIGNATO") è riportato di seguito. Puoi inviare un richiesta ai sensi del DMCA utilizzando il nostro modulo per segnalazioni in materia di copyright (https://www.tumblr.com/dmca).

SEGNALAZIONE DELLE ISTANZE RELATIVE ALLA VIOLAZIONE DEL COPYRIGHT:

Se l'utente ritiene che il Contenuto presente o accessibile sui, o attraverso i, Servizi violi un copyright è invitato a inviare una segnalazione di violazione del copyright contente le seguenti informazioni, all'Agente Designato all'indirizzo sotto riportato:

Identificazione dell'opera o del materiale che si ritiene essere stato violato.

Identificazione del materiale che si sostiene essere in violazione, inclusa la sua ubicazione, con dettagli sufficienti affinché Tumblr sia in grado di individuarlo e verificarne l'esistenza.

Informazioni di contatto della parte che invia la segnalazione (la "Parte Notificante"), incluso nome, indirizzo, numero di telefono e indirizzo email.

Una dichiarazione che la Parte Notificante ritiene in buona fede che il materiale non dispone dell'autorizzazione del legittimo titolare, del suo agente o della legge.

Una dichiarazione sotto pena di falsa testimonianza che le informazioni fornite nella segnalazione sono accurate e che la Parte Notificante è autorizzata a presentare reclamo per conto del titolare del copyright.

Una firma fisica o elettronica di una persona autorizzata ad agire per conto del titolare del copyright che è stato asseritamente violato.

Si prega inoltre di notare che le informazioni fornite in un avviso di violazione del copyright possono essere inoltrate all'utente che ha pubblicato il contenuto in presunta violazione. Dopo aver rimosso il materiale in base a un avviso DMCA valido, Tumblr notificherà immediatamente all'utente responsabile del materiale in presunta violazione, che ha rimosso o disabilitato l'accesso al materiale. Tumblr chiuderà, in circostanze appropriate, gli Account degli utenti che violano ripetutamente il copyright e si riserva il diritto, a sua esclusiva discrezione, di terminare qualsiasi utente per violazione del copyright effettiva o apparente.

INVIO DI UNA CONTRONOTIFICA AI SENSI DEL DMCA:

Se l'utente ritiene di essere erroneamente il destinatario di una segnalazione ai sensi del DMCA, può inoltrare una contronotifica a Tumblr fornendo le seguenti informazioni all'Agente Designato all'indirizzo di seguito riportato:

Le URL specifiche del materiale che Tumblr ha rimosso o del quale ha disattivato l'accesso.

Il nome, l'indirizzo, il numero di telefono e l'indirizzo email dell'utente.

Una dichiarazione in cui l'utente riconosce la giurisdizione dei Tribunali distrettuali federali per il distretto giudiziario in cui è ubicato l'indirizzo dell'utente (o i tribunali distrettuali federali ubicati nella Contea di New York, New York, qualora l'indirizzo sia al di fuori degli Stati Uniti), e che l'utente accetta la notifica del processo intentato dalla persona che ha fornito la notifica iniziale ai sensi del DMCA o da un agente che agisce per conto di tale persona.

La seguente dichiarazione: "Giuro, sotto pena di falsa testimonianza, di ritenere in buona fede che il materiale è stato rimosso o disattivato per errore o erronea identificazione del materiale da rimuovere o disattivare."

Firma dell'utente.

Una volta ricevuta la contronotifica, Tumblr la rinvierà alla Parte Notificante che ha inviato la segnalazione originaria ai sensi del DMCA. La Parte Notificante (o il detentore del copyright che tale parte rappresenta) avrà dieci (10) giorni per informare Tumblr di aver presentato un'azione legale relativa alla presunta violazione del copyright. Se Tumblr non riceve tale notifica entro dieci (10) giorni, il materiale in oggetto sarà ripristinato nei Servizi.

AGENTE DESIGNATO

Tumblr, Inc. (Automattic)
60 29th Street #343
San Francisco, CA 94110
ATTN: Copyright Agent
EMAIL: dmca@tumblr.com (mailto: dmca@tumblr.com)

MODULO PER SEGNALAZIONI IN MATERIA DI COPYRIGHT: https://www.tumblr.com/dmca


22. DIVULGAZIONI OPEN SOURCE

L'utente può trovare le informazioni relative al nostro uso dei pacchetti software Open Source ai seguenti link:

https://www.tumblr.com/policy/ios-credits

https://www.tumblr.com/policy/android-credits

https://www.tumblr.com/policy/web-credits

COLLEGAMENTI ALLE VERSIONI PRECEDENTI

L'utente troverà le versioni precedenti delle Condizioni generali di utilizzo del Servizio su GitHub, che consente all'utente di comparare le versioni più datate e visualizzare quali condizioni sono state aggiornate.

https://github.com/tumblr/policy/commits/master/terms-of-service.txt