 
SERVICEVOORWAARDEN LAATST BIJGEWERKT: 2018-04-17

 Tumblr is een Amerikaanse onderneming en dient de Amerikaanse wetten en regelgeving na te leven. De originele versie van deze Servicevoorwaarden (en andere voorwaarden, beleidsregels of richtlijnen die wij aan u leveren) zijn opgesteld in het Engels. Waar vertaalde versies van deze Servicevoorwaarden (of andere voorwaarden, beleidsregels of richtlijnen die wij aan u leveren) conflicteren met de Engelse versie, geldt de Engelse versie.
 DEZE SERVICEVOORWAARDEN BEVATTEN BEPERKINGEN VAN DE AANSPRAKELIJKHEID VAN TUMBLR IN PARAGRAAF 14. 

Hallo! Welkom bij de Servicevoorwaarden van Tumblr. Lees deze aandachtig door voordat u onze site, services of producten gebruikt. Dit is een contract tussen u en Tumblr. We hebben ook verschillende annotaties opgenomen die geen deel uitmaken van het contract zelf, maar die bedoeld zijn om belangrijke paragrafen te benadrukken en u te helpen de tekst tevolgen. We hebben geprobeerd eerlijk en oprecht te zijn. Neem gerust contact met ons (https://www.tumblr.com/support) op als u vragen of suggesties hebt!

 
1. DE SERVICEVOORWAARDEN ACCEPTEREN

Lees deze Servicevoorwaarden en onze Community-richtlijnen (https://www.tumblr.com/policy/community) (gezamenlijk de "OVEREENKOMST") aandachtig door voordat u tumblr.com (de "SITE") en/of de andere domeinen, websites, producten, applicaties, mobiele applicaties, services en/of Inhoud gebruikt die door Tumblr, Inc. worden verstrekt (allemaal gezamenlijk met de Site, de "SERVICES") (Tumblr, Inc., een onderneming in Delawareen 100% dochteronderneming van Oath Inc., een onderneming in Delaware (" OATH"), gezamenlijk met haar agenten, vertegenwoordigers,consultants, werknemers, bestuurders en directeuren, " TUMBLR", "WIJ" of "ONS"). Door de Services te gebruiken of te openen gaat u (" ABONNEE" of "U") ermee akkoord alle algemene voorwaarden van deze Overeenkomst na te leven. Als u niet akkoord gaat met alle algemene voorwaarden van deze Overeenkomst, dient u niet, en hebt u geen toestemming om de Services te gebruiken. De gepersonaliseerde Services van Tumblr kunnen niet worden geleverd en de voorwaarden van deze Overeenkomst kunnen niet worden uitgevoerd zonder dat Tumblr de informatie over u en andere gebruikers verwerkt. Het verwerken van de informatie die u deelt met Tumblr, is van essentieel belang voor de gepersonaliseerde Services die wij leveren en die u van ons verwacht, inclusief gepersonaliseerde Inhoud (zoals hieronder beschreven) en advertenties, en is een essentieel onderdeel van onze uitvoering van de overeenkomst die we met u hebben.

We laten u hier weten dat Tumblr nu onderdeel uitmaakt van Oath, eendigitaal en mobiel mediabedrijf met meer dan 50 merken (https://www.oath.com/our-brands/) wereldwijd, en lid van de Verizon-familie van ondernemingen, en deze Servicevoorwaarden (https://www.tumblr.com/policy/en/terms-of-service) , die van toepassing zijn op uw gebruik van Tumblr, zijn bijgewerkt om deze wijziging door te voeren. Deze paragraaf omvat ook een overeenkomst waarin u akkoord gaat met de voorwaarden van deze Overeenkomst.

 
2. AANPASSINGEN VAN DEZE OVEREENKOMST

Tumblr behoudt zich het recht om deze Overeenkomst aan te passen door (1) een herziene Overeenkomst op en/of via de Services te publiceren, en (2) een kennisgeving aan u te verstrekken dat deze Overeenkomst is gewijzigd, doorgaans via e-mail waar mogelijk, en anders via de Services (zoals via een kennisgeving op uw Tumblr-dashboard of in onze mobiele applicaties). Aanpassingen worden niet met terugwerkende kracht toegepast. U bent verantwoordelijk voor het controleren van en bekend raken met enige aanpassingen aan deze Overeenkomst.

We kunnen u soms vragen om een herziene versie van deze Overeenkomst te bekijken en er expliciet mee akkoord te gaan (of deze te verwerpen). In dergelijke gevallen gaan aanpassingen in op het moment dat u akkoord gaat met de aangepaste versie van deze Overeenkomst. Als u op dat moment niet akkoord gaat, dan hebt u geen toestemming om van de Services gebruik te maken.

Wanneer wij niet om uw expliciete instemming vragen betreffende een aangepaste versie van deze Overeenkomst, maar wel een kennisgeving verstrekken zoals hierboven staat beschreven, dan wordt de aangepaste versie van deze Overeenkomst van kracht veertien dagen nadat wij de aangepaste Overeenkomst hebben gepubliceerd en we u een kennisgeving hebben verstrekt van de aanpassingen. Uw gebruik van de Services na die periode houdt uw acceptatie in van de algemene voorwaarden van deze Overeenkomst zoals aangepast. Als u niet akkoord gaat met de aanpassingen, mag u de Services niet gebruiken, en dient u het gebruik ervan te stoppen.

Let op: als u vooruit hebt betaald voor Betaalde Services (zoals hieronder omschreven) voordat een aanpassing aan deze Overeenkomst werd doorgevoerd, dan is uw gebruik van dergelijke vooraf betaalde Betaalde Services onderworpen aan de versie van deze Overeenkomst die effectief was op het moment dat Tumblr uw vooruitbetaling heeft ontvangen.

Naarmate Tumblr groeit en beter wordt, moeten we deze Servicevoorwaarden waarschijnlijk aanpassen. We laten u weten wanneer we dat doen. We maken er ook een gewoonte van om eerdere versies te publiceren, zodat u eenvoudig de wijzigingen/toevoegingen/verwijderingen kunt zien. Scrol naar beneden naar het eind van dit document om de oudere versies te zien.

 
3. GEBRUIK VAN DE SERVICES

GESCHIKTHEID:

Niemand jonger dan dertien (13) jaar, of zestien (16) jaar indien woonachtig in de Europese Economische Ruimte (“EER”), mag de Services gebruiken, persoonlijke gegevens verstrekken aan Tumblr of op andere wijze persoonlijke gegevens indienen via de Services (inclusief, bijvoorbeeld, een naam, adres, telefoonnummer of e-mailadres). U mag de Services alleen gebruiken wanneer u een bindend contract kunt aangaan met Tumblr en wanneer het u niet wettelijk verboden is om de Services te gebruiken.

U dient minstens 13 jaar oud te zijn (of 16 jaar oud als u in de EER woonachtig bent) om Tumblr te gebruiken. En dat menen we, aan deze regel kan niet worden getornd. “Maar ik ben bijna oud genoeg!” pleit je. Nee, sorry. Als je jonger dan 13 jaar bent (of 16 als je in de EER woonachtig bent), gebruik Tumblr dan niet. Vraag je ouders om een Playstation 4, of lees een fijn boek.

WIJZIGINGEN EN BEPERKINGEN VAN DE SERVICES:

De Services veranderen regelmatig, en de vorm en functionaliteit ervan kunnen zonder kennisgeving vooraf veranderen. Tumblr behoudt zich het recht voor om op elk gewenst moment, met of zonder kennisgeving, beperkingen in te stellen aan en in verband met het gebruik van de Services. Tumblr kan ook beperkingen opleggen voor bepaalde Services of delen van die Services of uw toegang tot de Services deels of geheel beperken, zonder kennisgeving of aansprakelijkheid. Tumblr kan op elk gewenst moment delen of de gehele Services wijzigen, opschorten of beëindigen, inclusief de beschikbaarheid van producten, functies, databases of Inhoud (zoals hieronder uiteengezet). Tumblr kan ook Accounts op elk gewenst moment beëindigen of opschorten (zoals hieronder uiteengezet), geheel naar eigen goeddunken.

Tumblr is een platform dat zich continu ontwikkelt. Met nieuwe producten, services en functies die regelmatig worden gelanceerd, hebben we de flexibiliteit nodig om wijzigingen door te voeren, beperkingen in te stellen en zo nu en dan bepaalde aanbiedingen op te schorten of te beëindigen (zoals functies die jammerlijk zijn mislukt). We kunnen ook een account op elk gewenst ogenblik beëindigen of opschorten. Dat klinkt nogal hard, maar we doen dat alleen wanneer we er een goede reden voor hebben, zoals omschreven in deze Servicevoorwaarden, ons Privacybeleid (https://tumblr.com/privacy) en onze Community-richtlijnen (https://www.tumblr.com/policy/community) .

BEPERKINGEN VOOR GEAUTOMATISEERD GEBRUIK:

U mag niet, zonder uitdrukkelijke voorafgaande schriftelijke toestemming, een van de volgende dingen doen tijdens het gebruik van de Services: (a) niet-publieke delen van de Services, of de computer of leveringssystemen van Tumblr en/of haar serviceproviders manipuleren of gebruiken; (b) systemen of netwerken onderzoeken, scannen of testen (met name op kwetsbaarheden), of anderszins trachten beveiligings- of verificatiemaatregelen te doorbreken of omzeilen; (c) toegang verkrijgen tot de Services, deze doorzoeken of trachten toegang te krijgen tot de Services of deze te doorzoeken op welke manier dan ook (geautomatiseerd of op een andere manier), anders dan middels onze huidige beschikbare, gepubliceerde interfaces die door Tumblr worden verstrekt (en alleen in navolging van die algemene voorwaarden), of tenzij toegestaan door het bestand robots.txt van Tumblr of andere robot-exclusiemechanismen; (d) de Services ‘scrapen‘, met name Inhoud ‘scrapen‘ (zoals hieronder uiteengezet) van de Services; (e) de Services gebruiken om gewijzigde, misleidende of valse bronidentificerende informatie te verzenden, inclusief maar niet beperkt tot het namaken van TCP-IP-pakketkoppen of e-mailheaders; of (f) de toegang van een Abonnee, host of netwerk hinderen of verstoren (of dat proberen), inclusief, maar niet beperkt tot, het sturen van een virus naar, spamming of overbelasting van de Services, of door scripted gebruik van de Services op een zodanige wijze dat dit een onevenredig zware belasting voor de Services vormt.

Doe geen foute dingen op Tumblr of ten opzichte van andere gebruikers. Sommige bijzonder flagrante voorbeelden van "slechte dingen" worden in deze paragraaf uiteengezet.

 
4. REGISTRATIE, TUMBLR-URL‘S EN BEVEILIGING

Als voorwaarde voor het gebruik van bepaalde Services en om ons in staat te stellen om deze aan u te leveren, kan van u worden vereist om een account aan te maken (een "ACCOUNT"), uw leeftijd en een e-mailadres op te geven en een wachtwoord en een gebruikersnaam voor Tumblr te kiezen die worden gebruikt als standaardkoppeling naar uw standaardTumblr-blog in de vorm van [gebruikersnaam].tumblr.com (een " TUMBLR-URL"). U dient een andere Tumblr-URL te kiezen voor elke nieuwe blog die u maakt.

U gaat akkoord met het aan Tumblr verstrekken van juiste, volledige en bijgewerkte registratiegegevens, met name uw e-mailadres.

Het is echt van belang dat het e-mailadres dat aan uw Tumblr-account is gekoppeld, juist en bijgewerkt is. Als u ooit uw wachtwoord vergeet, of erger, als u slachtoffer wordt van een kwaadaardige phishing-aanval, dan is een werkend e-mailadres voor ons vaak de enige manier om uw account weer te herstellen.

U bent ook verantwoordelijk voor het onderhouden van de vertrouwelijkheid van uw Account-wachtwoord en voor de beveiliging van uw Account, en u zult Tumblr onmiddellijk op de hoogte stellen van werkelijk of vermoedelijk verlies, diefstal of onbevoegd gebruik van uw Account of Account-wachtwoord.

 
5. PRIVACY

Voor informatie over hoe Tumblr uw informatie verzamelt, gebruikt en deelt, kunt u ons Privacybeleid (https://tumblr.zendesk.com/hc/en-us/articles/234582888) bekijken. Door onze Services te gebruiken verklaart u dat u het Privacybeleid hebt gelezen, waarin wordt beschreven hoe wij dergelijke informatie verzamelen, gebruiken en delen (zoals omschreven in het Privacybeleid), inclusief de overdracht van deze informatie naar de Verenigde Staten en/of andere landen voor opslag, verwerking en gebruik door Tumblr en de Tumblr-partners (zoals hieronder uiteengezet).

 
6. INHOUD EN ABONNEE-INHOUD

DEFINITIES:

Voor de toepassing van deze Overeenkomst: (1) de uitdrukking " INHOUD" is een creatieve uitdrukking en omvat, zonder beperking, video, audio, foto‘s, afbeeldingen, illustraties, animaties, logo‘s, hulpprogramma‘s, geschreven berichten, antwoorden, opmerkingen, informatie, data, tekst, software, scripts, uitvoerbare bestanden, grafische afbeeldingen, Thema‘s (zoals hieronder uiteengezet) en interactieve functies, die gegenereerd of geleverd kunnen worden, of anderszins toegankelijk worden gemaakt op of via de Services; (2) de uitdrukking "ABONNEE-INHOUD" betekent Inhoud die een Abonnee indient, overbrengt of op een andere manier levert aan de Services. Inhoud omvat, zonder beperking, alle Abonnee-inhoud.

UW RECHTEN BETREFFENDE ABONNEE-INHOUD:

Abonnees behouden het eigenaarschap en/of andere toepasselijke rechten op Abonnee-inhoud, en Tumblr en/of derden behouden het eigenaarschap en/of andere toepasselijke rechten op alle Inhoud anders dan Abonnee-inhoud.

U behoudt het eigenaarschap van intellectueel eigendom dat u bezit en op Tumblr publiceert.

ABONNEE-INHOUDLICENTIE VOOR TUMBLR:

Wanneer u Abonnee-inhoud levert aan Tumblr via de Services, geeft u Tumblr een niet-exclusief, wereldwijd, royaltyvrij, sublicentieerbaar, overdraagbaar recht en licentie voor het gebruik, hosten, opslaan, in cache plaatsen, reproduceren, publiceren, tonen (publiek of anderszins), uitvoeren (publiek of anderszins), distribueren, verzenden, wijzigen, aanpassen (inclusief, zonder beperking, om te voldoen aan de vereisten van netwerken, apparaten, services of media via welke de Services beschikbaar zijn) en maken van afgeleide werken van dergelijke Abonnee-inhoud. De rechten die u in deze licentie verstrekt, zijn voor de beperkte doeleinden om Tumblr in staat te stellen de Services in overeenstemming met hun functionaliteit uit te voeren, te verbeteren en te promoten en om nieuwe Services te ontwikkelen. De referentie in deze licentie naar het "maken van afgeleide werken" is niet bedoeld om Tumblr het recht te geven om aanzienlijke redactionele wijzigingen of afleidingen te maken, maar stelt Tumblr wel in staat om bijvoorbeeld te HERBLOGGEN, waardoor Tumblr-abonnees de Abonnee-inhoud van de ene Tumblr-blog naar een andere kunnen herdistribueren op een manier waardoor ze hun eigen tekst of andere Inhoud voor of na uw Abonnee-inhoud kunnen toevoegen.

Wanneer u uw creaties naar Tumblr uploadt, geeft u ons toestemming om ze beschikbaar te stellen op alle manieren die u van ons verwacht (bijvoorbeeld via uw blog, RSS, het Tumblr-dashboard, enzovoort). We zullen nooit iets doen met uw werk dat u verrast.

Dit willen we ook graag kwijt: Ontelbare Tumblr-blogs zijn uitgegroeid tot boeken, films, albums, merken en nog veel meer. Royalties of vergoedingen die u ontvangt voor uw creaties, zijn, vanzelfsprekend, geheel van u. Het is uw werk en wij zijn er trots op onderdeel uit te maken (hoe klein ook) van uw succes.

U gaat er ook mee akkoord dat deze licentie het recht omvat voor Tumblr om alle openbaar-gepubliceerde Inhoud beschikbaar te stellen aan derden die door Tumblr zijn geselecteerd, zodat die derde partijen dergelijke Inhoud op andere media en services kunnen overnemen en/of analyseren.

Een voorbeeld van wat het betekent om "alle openbaar-gepubliceerde Inhoud beschikbaar te stellen" aan een Tumblr-partner ter distributie of analyse, is het verlenen van een licentie voor de Tumblr "firehose", een live-feed van alle openbare activiteit op Tumblr, aan partners, zoals zoekmachines.

Let ook op het volgende: deze licentie voor uw Abonnee-inhoud blijft doorlopen, zelfs als u de Services niet meer gebruikt, voornamelijk vanwege het sociale aspect van de Inhoud die via de Services van Tumblr wordt gedeeld. Wanneer u iets op een openbare manier post, kunnen anderen ervoor kiezen hierbij een opmerking te plaatsen en uw Inhoud onderdeel maken van een sociale discussie die later niet kan worden gewist zonder met terugwerkende kracht het woord van anderen te censureren.

Wat u in overweging moet nemen voordat u iets publiceert: Wanneer u iets openbaar beschikbaar maakt op het internet, is het praktisch onmogelijk om alle kopieën ervan te wissen.

U gaat er ook mee akkoord dat u de intellectuele eigendomsrechten van anderen respecteert, en u verklaart en verzekert dat u alle benodigde rechten bezit om ons deze licentie te verstrekken voor alle Abonnee-inhoud die u naar ons overdraagt.

Tumblr kan haar eigen partnercode aan links toevoegen die op Tumblr worden geplaatst, geheel naar eigen goeddunken, vooropgesteld dat een gebruiker niet zelf eerder een eigen partnercode in de betreffende link heefttoegevoegd. Gebruikers kunnen zich van deze functionaliteit hier (https://www.tumblr.com/settings/blog) afmelden.

INHOUDLICENTIE VOOR U:

Tumblr verstrekt u, als Abonnee van de Services, een wereldwijde, herroepelijke, niet-exclusieve, niet-sublicentieerbare en niet-overdraagbare licentie om afgeleide werken van Inhoud te downloaden, op te slaan, te bekijken, weer te geven, uit te voeren, te distribueren en te maken, exclusief in verband met uw gebruik van, en in strikte overeenstemming met de functionaliteit en beperkingen van de Services (inclusief, zonder beperking, van Betaalde Services, zoals hieronder uiteengezet). Dit betekent bijvoorbeeld dat we Inhoud aan u in licentie geven zodat u deze kunt herbloggen.

NALEVING VAN COMMUNITY-RICHTLIJNEN:

U gaat ermee akkoord dat u de Community-richtlijnen (https://www.tumblr.com/policy/community) van Tumblr niet overtreedt.

BEËINDIGING EN VERWIJDERING:

Bij beëindiging van uw Account, of bij verwijdering van bepaalde delen van Abonnee-inhoud van de Services, zal Tumblr alle redelijke inspanningen doen om dergelijke Abonnee-inhoud niet meer toegankelijk te maken en gebruik ervan uit te schakelen en, indien vereist door het van toepassing zijnde Privacybeleid, uw Accountgegevens en/of Abonnee-inhoud te verwijderen, tenzij het is toegestaan of vereist om deze gegevens te behouden in overeenstemming met de wet; u erkent echter en gaat akkoord met het volgende: (a) verwijderde Abonnee-inhoud kan gedurende een redelijke periode aanwezig blijven in caches of back-ups, en (b) kopieën van of referenties naar de Abonnee-inhoud zijn mogelijk niet geheel verwijderd (vanwege de aard van herbloggen, bijvoorbeeld).U kunt uw account wanneer u maar wilt hier (https://www.tumblr.com/account/delete) verwijderen.

 
7. SPECIALE VOORZIENINGEN VOOR ONTWIKKELAARS VAN TOEPASSINGEN 

Als u software of services ontwikkelt op basis van de Services of Inhoud, ongeacht of u de Tumblr Application Programming Interface (https://www.tumblr.com/developers) gebruikt of niet, gaat u akkoord met en houdt u zich aan de Tumblr Application Developer and API License Agreement (https://www.tumblr.com/docs/api_agreement) .

 
8. GEBRUIK VAN HANDELSMERKEN

Bij gebruik van de handelsmerken van Tumblr, haar merken, logo‘s en andereactiva in verband met de Services, dient de goedgekeurde branding van Tumblr te worden gebruikt (https://www.tumblr.com/logo) en het gebruik dient in overeenstemming te zijn met de Tumblr-richtlijnen voor Handelsmerken (https://www.tumblr.com/docs/trademark_guidelines) .

 
9. THEMA‘S

Tumblr stelt speciale HTML- en CSS-code beschikbaar (" TUMBLR-SJABLOONCODE") voor het ontwerp en de lay-out vanblogpagina‘s om te gebruiken op bepaalde Services (" THEMA‘S"). Bepaalde Thema‘s zijn te koop als een BetaaldeService (zoals hieronder uiteengezet) (zoals Thema‘s, " PREMIUM THEMA‘S"). Aangeschafte Premium Thema‘s kunnen niet tussen Accounts, blogs of Services op een enkele Account worden overgedragen, en zijn onderhevig aan de betaalvoorwaarden hiervan.

Tumblr levert u een licentie om de Tumblr-sjablooncode aan te passen zodat u uw eigen Thema‘s (elk een "AANGEPAST THEMA") kunt gebruiken op uw blogpagina. Als u hiervoor kiest, kunt u ook uw eigen Aangepaste Thema‘s als Abonnee-inhoud aanbieden aan andere Abonnees. Als voorwaarde van deze licentie om Aangepaste Thema‘s te maken, gaat u er echter mee akkoord dat u dergelijke Aangepaste Thema‘s niet distribueert vanaf locaties anders dan die door Tumblr worden beheerd of goedgekeurdewebsites, zonder onze toestemming, zoals omschreven in onze Community-richtlijnen (https://www.tumblr.com/policy/community) .

Let ook op het volgende: andere Abonnees kunnen uw Aangepaste Thema‘s gebruiken nadat u deze uit de omloop hebt genomen, en hierbij verleent u die Abonnees een onherroepelijke licentie voor het gebruik van die Aangepaste Thema‘s die u hebt aangeleverd. Met andere woorden: u kunt uw Aangepaste Thema‘s verwijderen en de distributie ervan stoppen, maar Abonnees die ze al gebruiken, kunnen dit blijven doen.

Als u Aangepaste Thema‘s in de vorm van Premium Thema‘s wilt ontwikkelen endistribueren, neemt u contact met ons (https://www.tumblr.com/support) op.

 
10. BETAALDE SERVICES

Voor sommige Services is betaling vereist (de " BETAALDE SERVICES", inclusief, en zonder beperking, Premium Thema‘s). Alle kosten worden in Amerikaanse dollars weergegeven. U betaalt alle van toepassing zijnde kosten, zoals omschreven in de van toepassing zijnde Services, in verband met dergelijke Services, en alle gerelateerde belastingen of extra kosten.

Betaalde Services zijn beperkte licenties die u kunt gebruiken voor bepaalde betalende onderdelen van de Services. Het gebruik van termen als verkopen, verkoop, aankoop of soortgelijke termen, verwijzen allemaal naar uw aanschaf van een licentie om Betaalde Services te gebruiken, en vertegenwoordigen geen overdracht van een recht, titel of eigenaarschap. Het is niet toegestaan om opnieuw een licentie te verstrekken van deze Betaalde Services, of deze door te verkopen, over te dragen of uit te wisselen, binnen of buiten de Services, behalve wanneer dit uitdrukkelijk is toegestaan volgens de regels van die Betaalde Services.

Tumblr kan naar eigen goeddunken de functionaliteit van Betaalde Services of de algemene voorwaarden waaronder Betaalde Services worden verleend, wijzigen of elimineren.

Aanschaf van Betaalde Services is definitief en niet-restitueerbaar (met name die Betaalde Services die onmiddellijk kunnen worden gebruikt, zoals Promoties, zoals hieronder uiteengezet), behalve naar eigen goeddunken van Tumblr en in overeenstemming met de regels voor elke Betaalde Service. Beëindiging van uw Account of uw rechten onder deze Overeenkomst kan resulteren in verbeurdverklaring van de aangeschafte Betaalde Services. Bijvoorbeeld: als uw Account is opgeschort, verliest u uw licentie voor alle Premium Thema's die u hebt gekocht.

Tumblr kan haar prijzen voor Betaalde Services op elk gewenst moment aanpassen. Voor zover van toepassing zal Tumblr u redelijkerwijs op de hoogte stellen van dergelijke prijswijzigingen door de nieuwe prijzen op of via de toepasselijke Betaalde Service te posten en/of door u een e-mailbericht te sturen. Als u niet voor de nieuwe prijzen wenst te betalen, kunt u ervoor kiezen de van toepassing zijnde Betaalde Service niet aan te schaffen of deze te annuleren voordat de wijziging van kracht wordt.

 
11. SPECIALE VOORZIENINGEN VOOR PROMOTIES

Middels bepaalde functies van de Services kunt u uzelf promoten bij andereAbonnees, en sommige van deze functies kunnen Betaalde Services inhouden (" PROMOTIES").

De volgende extra voorwaarden zijn van toepassing op Promoties:

Zaken die u promoot, zijn in overeenstemming met deze Overeenkomst; als dat niet het geval is, dan behoudt Tumblr zich het recht voor, naar eigen goeddunken, om een Promotie te annuleren, zonder restitutie of verdere vergoeding aan u.

Tumblr kan naar eigen goeddunken en op elk gewenst moment een Promotie verwijderen of uitschakelen.

Tenzij anders aangegeven, garandeert Tumblr niet enige activiteit die Promoties kunnen ontvangen, inclusief maar niet beperkt tot kliks, vind-ik-leuks en herblogs. Tumblr heeft geen controle over hoe Abonnees omgaan met Promoties en is niet verantwoordelijk voor klik-fraude of andere frauduleuze handelingen van derden, inclusief, maar niet beperkt tot, Abonnees. Tumblr garandeert niet dat de rapportage gerelateerd aan Promoties juist of volledig zal zijn. Tumblr garandeert ook niet dat Promoties een bepaald gedrag hebben, en Tumblr kan niet aansprakelijk jegens u worden gehouden voor onjuiste rapportage over of foutief gedrag van of gerelateerd aan Promoties (bijvoorbeeld: fouten in hoe vind-ik-leuks of herblogs worden geteld).

Promoties kunnen targeting voor bepaalde kenmerken van Abonnees toestaan. Tumblr garandeert niet dat een bepaalde Promotie in alle gevallen een specifiek soort publiek zal bereiken.

U kunt bepaalde Promoties op elk gewenst moment annuleren, afhankelijk van hun functionaliteit. U bent echter verantwoordelijk voor het betalen van Promoties tot ten minste het moment dat u deze daadwerkelijk hebt gebruikt of gedistribueerd via de Services.

Door een Promotie in te dienen verstrekt u Tumblr de licentie om die Promotie uit te voeren gedurende de door u opgegeven periode, die, afhankelijk van de Promotie, zonder einde kan zijn. Deze licentie eindigt wanneer de Promotie is afgelopen of geannuleerd, maar het kan tot achtenveertig (48) uur duren voordat een gestopte Promotie als zodanig in de Services wordt weergegeven.

 
12. GARANTIEVERKLARING; BESCHIKBARE SERVICES OP BASIS VAN "AS IS" (ZOALS HET IS) 

Uw toegang tot en gebruik van de Services of Inhoud geschiedt op eigen risico. U BEGRIJPT EN GAAT ERMEE AKOORD DAT DE SERVICES AAN U WORDEN GELEVERD OP BASIS VAN "AS IS" (ZOALS HET IS) EN "AS AVAILABLE" (ZOALS BESCHIKBAAR). ZONDER BEPERKING VAN HET VOORGAANDE, VOOR ZOVER MAXIMAAL IS TOEGESTAAN DOOR DE WET, WIJST TUMBLR ALLE GARANTIES, UITDRUKKELIJK OF STILZWIJGEND, VAN VERKOOPBAARHEID, GESCHIKTHEID VOOR EEN BEPAALD DOEL, OF NIET-INBREUKMAKENDHEID AF. Tumblr geeft geen verklaringen of garanties van welke aard dan ook met betrekking tot de Services, met inbegrip van enige verklaring of garantie dat het gebruik van de Services (a) tijdig, ononderbroken of foutvrij zal zijn of in combinatie met andere hardware, software, systemen of gegevens zal werken, (b) voldoet aan uw vereisten of verwachtingen, (c) vrij is van fouten of dat defecten zullen worden gecorrigeerd, (d) vrij is van virussen of andere schadelijke componenten; of (e) volledig beveiligd is of dat de informatie die u met ons deelt, veilig is. Tumblr geeft ook geen verklaringen of garanties van welke aard dan ook met betrekking tot de Inhoud. Met name Abonnee-inhoud wordt geleverd door en is de volledige verantwoordelijkheid van de Abonnee die deze Inhoud heeft verstrekt. Geen enkel advies of informatie, mondeling of schriftelijk, verkregen van Tumblr of via de Services, verstrekt enige garantie die hier niet uitdrukkelijk is gegeven.

 
13. TIJDSBEPERKING VOOR CLAIMS EN VRIJSTELLING VAN AANSPRAKELIJKHEID 

U gaat ermee akkoord dat een claim, voortkomend uit of gerelateerd aan deze Overeenkomst of uw relatie met Tumblr, binnen één jaar nadat een dergelijke claim is ontstaan, moet worden ingediend; anders wordt uw claim permanent geweerd.

Voor zover toegestaan door de wet, vrijwaart u Tumblr en haar werknemers, agenten, consultants, directeuren, aandeelhouders en enige andere personen of entiteiten die direct of indirect controle hebben over, onder de algemene controle staan van, of direct of indirect worden gecontroleerd door Tumblr (de “Tumblr-partners”) van verantwoordelijkheid, aansprakelijkheid, claims, eisen, en/of schade (eigenlijke of voortvloeiende) van welke aard dan ook, bekend en onbekend (inclusief, maar niet beperkt tot, claims van nalatigheid), die voortkomen uit of gerelateerd zijn aan het volgende:

Geschillen tussen Abonnees, inclusief die tussen u en andere Abonnees.

De handelingen van derden in het algemeen (bijvoorbeeld personen of entiteiten die niet Tumblr of een Tumblr-partner zijn), inclusief sites en services van derden.

Geschillen betreffende gebruik van of handeling via uw Account door u of een derde partij.

Claims betreffende onbevoegde toegang tot datacommunicatie gerelateerd aan, of Inhoud opgeslagen onder of gerelateerd aan uw Account, inclusief, maar niet beperkt tot onbevoegde interceptie, gebruik of aanpassing van dergelijke communicaties of uw Inhoud. Voor de duidelijkheid omvat dit alle claims met betrekking tot de beveiliging van uw Accountgegevens.

Claims betreffende persoonlijke vergaderingen die op enigerlei wijze zijn gerelateerd aan Tumblr bij bijeenkomsten ("MEETUPS"), inclusief, maar niet beperkt tot claims gerelateerd aan de acties of nalatingen van Abonnees of derden die Meetups organiseren, bijwonen of opeen andere manier betrokken zijn bij deze Meetups: raadpleeg onze Meetups-pagina (https://www.tumblr.com/meetups) voor meer informatie. Tenzij anders expliciet schriftelijk wordt vermeld, sponsort, overziet of bestuurt Tumblr de Meetups op geen enkele manier.

Als u inwoner van Californië bent, doet u afstand van California Civil Code § 1542, waarin staat: "Een algemene vrijwaring omvat niet de vorderingen waarvan de schuldeiser op het moment van uitvoering van de vrijwaring niet weet of vermoedt dat deze ten gunste van hem/haar bestaan, en die, indien bekend, van invloed zijn op zijn/haar schikking met de schuldenaar."

 
14. BEPERKING VAN AANSPRAKELIJKHEID

VOOR ZOVER MAXIMAAL TOEGESTAAN OP GROND VAN DE TOEPASSELIJKE WETGEVING ZIJN TUMBLR EN DE TUMBLR-PARTNERS NIET AANSPRAKELIJK VOOR: (A) ENIGE INDIRECTE, INCIDENTELE, MORELE, BESTRAFFENDE SCHADE OF GEVOLGSCHADE VAN WELKE AARD DAN OOK; (B) VERLIES VAN: WINST, INKOMSTEN, GEGEVENS, GEBRUIK, GOODWILL OF ANDERE IMMATERIËLE VERLIEZEN; (C) SCHADE MET BETREKKING TOT UW TOEGANG TOT, GEBRUIK VAN OF ONMOGELIJKHEID TOT TOEGANG TOT OF GEBRUIK VAN DE SERVICES; (D) SCHADE MET BETREKKING TOT DE GEDRAGINGEN OF INHOUD VAN DERDEN OF ABONNEES DIE DE DIENSTEN GEBRUIKEN, MET INBEGRIP VAN, ZONDER BEPERKING, BELEDIGENDE, AANSTOOTGEVENDE OF ILLEGALE GEDRAGINGEN OF INHOUD; EN/OF (E) SCHADE OP WELKE MANIER DAN OOK BETREFFENDE ENIGE INHOUD. DEZE BEPERKING GELDT VOOR ALLE CLAIMS, OF DEZE NU ZIJN GEBASEERD OP GARANTIE, CONTRACT, ONRECHTMATIGE DAAD OF ANDERE WETTELIJKE THEORIE, OF TUMBLR NU WEL OF NIET OP DE HOOGTE IS GESTELD VAN DE MOGELIJKHEID VAN EEN DERGELIJKE SCHADE, EN VERDER WAAR EEN HIER VOORZIENE VERHAALSMOGELIJKHEID WORDT GEACHT NIET TE VOLDOEN AAN HAAR WEZENLIJKE DOEL.

VOOR ZOVER MAXIMAAL TOEGESTAAN OP GROND VAN DE TOEPASSELIJKE WETGEVING, IS DE TOTALE AANSPRAKELIJKHEID VAN TUMBLR EN TUMBLR-PARTNERS, VOOR WELKE CLAIM DAN OOK ONDER DEZE OVEREENKOMST, INCLUSIEF VOOR IMPLICIETE GARANTIES, BEPERKT TOT MAXIMAAL HONDERD DOLLAR (US $ 100,00) OF HET BEDRAG DAT U AAN ONS HEBT BETAALD VOOR HET GEBRUIK VAN DE VAN TOEPASSING ZIJNDE SERVICE(S).

 
15. UITZONDERINGEN OP GARANTIES EN BEPERKING VAN AANSPRAKELIJKHEID 

Bepaalde jurisdicties staan de uitzondering van bepaalde garanties of de uitzondering/beperking van aansprakelijkheid zoals uiteengezet in paragraaf 14 mogelijk niet toe, dus de hier genoemde beperkingen zijn wellicht niet op u van toepassing.

 
16. BEËINDIGING

Beide partijen kunnen deze Overeenkomst beëindigen op welk moment dan ook door de andere partij hiervan op de hoogte te stellen. Tumblr kan uw toegang tot of mogelijkheid van het gebruik van de Services onmiddellijk stopzetten of opschorten, zonder kennisgeving vooraf of aansprakelijkheid, om welke reden dan ook of zonder reden, inclusief, maar niet beperkt tot een eventuele schending door u van de bepalingen of voorwaarden van deze Overeenkomst. Tumblr kan met name Accounts die zijn gemarkeerd voor herhaalde schending van auteursrechten, beëindigen of opschorten.

Na beëindiging van uw toegang tot of de mogelijkheid om een Service te gebruiken, inclusief maar niet beperkt tot opschorting van uw Account voor een Service, zal uw recht op gebruik van of toegang tot die Service en alle Inhoud onmiddellijk worden beëindigd. Alle bepalingen van deze Overeenkomst die vanwege hun aard de beëindiging moeten overleven, overleven deze beëindiging, inclusief, zonder enige beperking, de eigenaarschapsvoorzieningen, garantieverklaringen en aansprakelijkheidsbeperkingen. Beëindiging van uw toegang tot en gebruik van de Services vrijwaart u niet van enige verplichtingen die vóór een dergelijke beëindiging zijn ontstaan of beperkt niet enige aansprakelijkheid die u mogelijk hebt jegens Tumblr of een derde partij en ontslaat u niet van uw rechten als u een EER-gebruiker bent, zoals omschreven in het Privacybeleid .

 
17. KEUZE VAN TOEPASSELIJK RECHT EN RECHTSGEBIED

U en Tumblr stemmen ermee in dat wij elke claim of controverse in rechte of in billijkheid die voortvloeit uit deze Overeenkomst of de Services, oplossen in overeenstemming met deze paragraaf of zoals u en Tumblr anders schriftelijk overeenkomen. Voordat wordt overgegaan op formelegeschiloplossing, raden wij u ten zeerste aan om contact met ons op te nemen (https://www.tumblr.com/support) om een oplossing te vinden.

WET EN FORUM VOOR JURIDISCHE GESCHILLEN:

Deze Overeenkomst wordt in alle opzichten beheerst door de wetten van de Staat New York zoals deze van toepassing zijn op overeenkomsten die zijn gesloten en volledig worden uitgevoerd in New York tussen inwoners van New York, ongeacht conflicterende wettelijke bepalingen. U gaat ermee akkoord dat een claim die u jegens of een geschil dat u met Tumblr hebt, exclusief opgelost dient te worden door een staats- of federale rechtbank in New York County, New York, behalve wanneer anders door de partijen overeen is gekomen. U gaat ermee akkoord u te onderwerpen aan de persoonlijke jurisdictie van de rechtbanken die zich in New York County, New York, bevinden met het doel om alle dergelijke claims of geschillen te beslechten.

Als u (a) een Amerikaanse federale, staats- of plaatselijke overheidsinstelling of -instantie bent, (b) de Services voor uw officiële functie gebruikt, en (c) wettelijk niet in staat bent om de clausules in deze paragraaf te accepteren, dan is deze paragraaf niet op u van toepassing. Voor dergelijke entiteiten wordt deze Overeenkomst beheerst door de wetten van de Verenigde Staten van Amerika, zonder rekening te houden met conflicterende wettelijke bepalingen en, bij afwezigheid van federale wetgeving en voor zover toegestaan door de federale wetgeving, door de wetten van de staat New York, met uitsluiting van rechtskeuze.

 
18. DIVERSEN

Deze Overeenkomst, zoals van tijd tot tijd gewijzigd, vormt de volledige overeenkomst tussen u en Tumblr met betrekking tot het onderwerp hiervan. Deze Overeenkomst vervangt alle voorgaande of gelijktijdige afspraken of overeenkomsten, schriftelijk of mondeling, met betrekking tot het onderwerp hiervan en vormt de volledige en exclusieve overeenkomst tussen de partijen. Het falen van een van beide partijen om op enigerlei wijze enig recht uit te oefenen dat hierin is voorzien, wordt niet beschouwd als een verklaring van afstand van enige verdere rechten hieronder. Als een bepaling van deze Overeenkomst niet uit te voeren of ongeldig is, dan wordt die bepaling beperkt of verwijderd voor zover dat minimaal noodzakelijk is, zodat deze Overeenkomst uitvoerbaar en volledig van kracht is en blijft. Deze Overeenkomst kan door u niet worden toegewezen, overgedragen of in sublicentie worden gegeven, behalve met voorafgaande schriftelijke toestemming van Tumblr. Tumblr kan deze Overeenkomst geheel of gedeeltelijk op enig moment en zonder uw toestemming toewijzen. Geen enkel agentschap, partnerschap, gedeelde verantwoordelijkheid, joint venture of dienstverband is tot stand gekomen als resultaat van deze Overeenkomst, en u hebt geen enkele bevoegdheid om Tumblr op welke manier dan ook hiertoe te verplichten. Enige kennisgeving aan Tumblr die is vereist of toegestaan door deze Overeenkomst, moet schriftelijk zijn en wordt geacht van kracht te zijn na ontvangst, wanneer persoonlijk afgeleverd door een nationaal erkende koerierdienst of per gefrankeerde, aangetekende of gecertificeerde post, aan  * Tumblr, Inc.  * 770 Broadway  * New York, NY, 10003,  * Attn: Legal Department .

 
19. SPECIALE VOORZIENINGEN VOOR ABONNEES DIE ZICH BUITEN DE VERENIGDE STATEN BEVINDEN 

Tumblr levert wereldwijd producten en services en stelt een wereldwijde gemeenschap van individuen in staat om de dingen waarvan zij houden, te delen en te volgen. De servers en bedrijfsvoering van Tumblr zijn echter gevestigd in de Verenigde Staten, en het beleid en procedures van Tumblr zijn gebaseerd op de Amerikaanse wet. Daarom zijn de volgende voorzieningen specifiek van toepassing op Abonnees die buiten de Verenigde Staten zijn gevestigd: (1) u erkent dat wij uw gegevens overdragen, opslaan en verwerken, inclusief, maar niet beperkt tot Abonnee-inhoud en persoonlijke gegevens, in de Verenigde Staten en/of andere landen zodat wij u de Services kunnen leveren en deze Overeenkomst kunnen uitvoeren; en (2) als u de Services vanuit een land gebruikt dat door de Verenigde Staten is gesanctioneerd, of als u staat op de lijst "Specially Designated Nationals" van het Amerikaanse ministerie van Financiën, dan gaat u ermee akkoord dat u geen financiële transacties zult ondernemen of commerciële activiteiten ontplooien met of via de Services (bijvoorbeeld het aanschaffen van Premium Thema‘s).

Een inbreuk-kennisgeving indienen (https://www.tumblr.com/dmca)

 
20. DMCA-COPYRIGHTBELEID

Tumblr heeft het volgende beleid wat betreft inbreuk op auteursrechten op de Services, in overeenstemming met de Digital Millennium Copyright Act (https://www.loc.gov/copyright/legislation/dmca.pdf) (de "DMCA"). Het adres van de Toegewezen agent van Tumblrvoor het behandelen van kennisgevingen betreffende auteursrecht (" TOEGEWEZEN AGENT") vindt u hieronder. U kunt een kennisgeving krachtens de DMCA indienen via ons formulier auteursrecht-kennisgeving (https://www.tumblr.com/dmca) .

MELDINGEN VAN INBREUK OP HET AUTEURSRECHT:

Als u meent dat Inhoud op of benaderbaar op of via de Services inbreuk maakt op een auteursrecht, stuur dan een kennisgeving van inbreuk op auteursrecht met de volgende informatie naar de Toegewezen agent op het onderstaande adres:

Identificatie van het werk of materiaal waarop inbreuk wordt gemaakt.

Identificatie van het materiaal waarvan wordt geclaimd dat er inbreuk op wordt gemaakt, inclusief de locatie, met genoeg gedetailleerde gegevens om Tumblr in staat te stellen het te vinden en het bestaan ervan te verifiëren.

Contactgegevens voor de aanmeldende partij (de "Aanmeldende partij"), inclusief naam, adres, telefoonnummer en e-mailadres.

Een verklaring dat de Aanmeldende partij in goed vertrouwen meent dat het materiaal niet door de auteursrechtelijke eigenaar, zijn/haar agent of de wet voor publicatie is goedgekeurd.

Een verklaring op straffe van meineed dat de informatie in de kennisgeving juist is en dat de Aanmeldende partij bevoegd is om de klacht namens de auteursrechthebbende te doen.

Een fysieke of elektronische handtekening van een persoon die bevoegd is te handelen namens de auteursrechthebbende van het materiaal waarop de vermeende inbreuk is gemaakt.

Let ook op het volgende: de informatie die in een kennisgeving betreffende inbreuk op auteursrecht wordt verstrekt, kan worden doorgestuurd naar de Abonnee die de vermeende inbreuk heeft gedaan. Na verwijdering van het materiaal in navolging van een geldige DMCA-kennisgeving zal Tumblr de Abonnee die verantwoordelijk is voor de vermeende inbreuk, onmiddellijk op de hoogte stellen dat het materiaal is verwijderd of dat toegang tot het materiaal geblokkeerd is. Tumblr zal, onder gepaste omstandigheden, de Accounts van Abonnees die herhaaldelijk inbreuk plegen op auteursrechten, beëindigen en Tumblr behoudt zich het recht voor om, geheel naar eigen goeddunken, een overeenkomst te beëindigen met een Abonnee van wie is aangetoond of van wie duidelijk is dat hij/zij schuldig is aan inbreuk op auteursrecht.

EEN DMCA-TEGENKENNISGEVING INDIENEN:

Als u meent dat u ten onrechte slachtoffer bent van een DMCA-kennisgeving, dan kunt u een tegenkennisgeving bij Tumblr indienen door de volgende informatie te verstrekken aan de Toegewezen agent op het onderstaande adres:

De specifieke URL‘s van het materiaal dat Tumblr heeft verwijderd of waartoe Tumblr de toegang heeft geblokkeerd.

Uw naam, adres, telefoonnummer en e-mailadres.

Een verklaring dat u instemt met de jurisdictie van de federale districtsrechtbank voor het gerechtelijk arrondissement waarin uw adres is gevestigd (of de federale districtsrechtbanken die zich in New York County, New York, bevinden als uw adres zich buiten de Verenigde Staten bevindt), en dat u correspondentie over het proces accepteert van de persoon die de oorspronkelijke DMCA-kennisgeving heeft verstrekt of een vertegenwoordiger van die persoon.

De volgende verklaring: "Ik zweer op straffe van meineed dat ik te goeder trouw van mening ben dat het materiaal is verwijderd of uitgeschakeld als gevolg van een fout of onjuiste identificatie van het materiaal dat moet worden verwijderd of uitgeschakeld."

Uw handtekening.

Na ontvangst van een geldige tegenkennisgeving zal Tumblr deze naar de Aanmeldende partij sturen die de oorspronkelijke DMCA-kennisgeving heeft ingediend. De oorspronkelijke Aanmeldende partij (of de eigenaar van het auteursrecht die hij of zij vertegenwoordigt), heeft vervolgens tien (10) dagen om ons op de hoogte te stellen dat hij/zij juridische stappen heeft ondernomen betreffende het materiaal waarvan inbreuk wordt vermoed. Als Tumblr een dergelijke kennisgeving niet binnen tien (10) dagen heeft ontvangen, dan kunnen wij het materiaal bij de Services herstellen.

TOEGEWEZEN AGENT

Tumblr, Inc. 
770 Broadway 
New York, NY 10003 
ATTN: Copyright Agent 
FAX: +1 (646) 513-4321 
E-MAIL: dmca@tumblr.com (mailto:dmca@tumblr.com?body=%0A%0A----------------------------------%0APlease%20do%20not%20delete%20this%20information.%20It%20will%20help%20Tumblr%20address%20your%20issue.%0APlease%20include%20your%20Tumblr%20URL%20and%20the%20email%20attached%20to%20your%20account%20in%20your%20message.%0AIP%20Address%3A%20%2089.101.251.49%0ABrowser%3A%20%20Mozilla%2F5.0%20%28Windows%20NT%206.1%3B%20Win64%3B%20x64%29%20AppleWebKit%2F537.36%20%28KHTML%2C%20like%20Gecko%29%20Chrome%2F64.0.3282.186%20Safari%2F537.36%0A----------------------------------) 
FORMULIER AUTEURSRECHT-KENNISGEVING: https://www.tumblr.com/dmca

 
21. VRIJWARINGEN OPEN SOURCE

U vindt de vrijwaringen betreffende ons gebruik van open source softwarepakketten op de volgende locaties:

https://www.tumblr.com/policy/ios-credits

https://www.tumblr.com/policy/android-credits

https://www.tumblr.com/policy/web-credits

LINK NAAR VORIGE VERSIES

U vindt eerdere versies van onze Servicevoorwaarden op GitHub, waar u eerdere versies kunt vergelijken en zien welke voorwaarden zijn bijgewerkt.

https://github.com/tumblr/policy/commits/master/terms-of-service.txt
